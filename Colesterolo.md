# Colesterolo

Il colesterolo è il lipide più noto, precursore per molti ormoni steroidei e degli acidi biliari. Il colesterolo è essenziale per molti animali e nell'uomo, ma non è richiesto nella dieta, perchè sintetizzabile.
Il colesterolo ha una struttura a 27 atomi di carbonio. Tutti i suoi C sono derivati dall'acetato. Le unità isopreniche, intermedi essenziale della via che dall'acetato porta al colesterolo, sono precursori anche di altri lipidi naturali, e le reazioni con cui esse vengono polimerizzate sono simili in tutti i processi biosintetici.

## Inizio della sintesi

Il colesterolo si forma a partire dall'acetil-CoA, come tutti gli acidi grassi a catena lunga, la sua strategia di costruzione è sostanzialmente diversa da quella utilizzata per gli acidi grassi.
La sintesi si svolge in quattro tappe:
1. Condensazione di 3 unità di acetato per formare un intermedio a 6 atomi di C, il mevalonato
2. Conversione del mevalonato in unità isopreniche attivate
3. Polimerizzazione di unità isopreniche a 5 atomi di C per formare lo squalene, un composto a 30 atomi di C
4. Ciclizzazione dello squalene per formare il nucleo steroideo a quattro anelli, da cui, attraverso una serie di modifiche (ossidazioni, romozione, migrazione di gruppi metilici) si forma il colesterolo.

Tappa 1: Sintesi del mevalonato dall'acetato
La prima tappa della biosintesi del colesterolo produce l'intermedio mevalonato.
Due molecole di acetil-CoA condensano formando acetoacetil-CoA, che a sua volta reagisce con una terza molecole di acetil-CoA per generare il composto a 6 atomi di C $\beta$-idrossi$\beta$-metilglutaril-CoA detto HMG-CoA. Queste due prime reazioni sono catalizzate dalla acetil-CoA acetiltrasferasi e dalla HMG-CoA sintasi rispettivamente. L'enzima citosolico HMG-CoA sintasi di questa via è diverso dall'isozima mitocondriale che catalizza la sintesi di HMG-CoA durante la formazione dei corpi chetonici.
La terza reazione è la tappa di comando: la riduzione dell'HMG-CoA a mevalonato, in cui due molecole di NADPH donano due elettroni ciascuna. L'HMG-CoA reduttasi, una proteina integrale di membrana del reticolo endoplasmatico liscio, rappresenta il punto principale di regolazione della biosintesi del colesterolo.

Tappa 2: Conversione del mevalonato in due unità isopreniche attivate
Nella tappa successiva, tre gruppi fosfato vengono trasferiti da 3 molecole di ATP al mevalonato.
Il gruppo fosfato legato al gruppo ossidrilico sul C3 del mevalonato nell'intermedio 3-fosfo-5-pirofsfomevalonato è un buon gruppo uscente.
Nella tappa successiva, questo gruppo fosfato e il gruppo carbossilico vicino vengono liberati generando un doppio legame nel prodotto a cinque atomi di carbonio, il $\Delta^3$ -isopentenil pirofosfato. Questa è la prima unità isoprenica attivata, necessaria per la sintesi del colesterolo. L'isomerizzazione del $\Delta^3$ -isopentenil pirofosfato genera una seconda unità isoprenica attivata, il dimetilallil pirofosfato. Questa via di sintesi dell'isopentenil pirofosfato è presente anche nel citoplasma delle cellule delle piante. Invece nei batteri e nei cloroplasti delle cellule vegetali viene utilizzata una via indipendente dal mevalonato. Questo processo alternativo, non riscontrato negli animali, potrebbe rappresentare un bersaglio di sviluppo per nuovi antibiotici.

Tappa 3 Condensazione di sei unità isopreniche attivate per lo squalene
L'isopentenil pirofosfato e il dimetilallil pirofosfato vanno incontro ad una condensazione testa-coda, in cui, mentre si libera un gruppo pirofosfato, si forma una catena a 10 atomi di C: il geranil pirofosfato. Il geranil pirofosfato subisce un'altra condensazione testa-coda, in cui viene prodotto un intermedio a 15 atomi di C, il **farnesil pirofosfato**.
Infine, due molecole di farnesil pirofosfato si uniscono in questo caso testa-testa, con l'eliminazione di entrami i gruppi pirofosfato, formando lo squalene che è composto da 30 atomi di C, 24 nella principale e 6 sotto forma di ramificazioni costituite da gruppi metilici.
I nomi derivano dalle fonti in cui sono stati isolati (geraniolo -> geranio).

Tappa 4: Da squalene a nucleo steroideo
La molecola dello squalene, sebbene lineare, ha una relazione stretta con la struttura ciclica degli steroli.
Tutti gli steroli hanno 4 anelli fusi tra loro (il nucleo steroideo) e tutti sono alcoli, con un gruppo ossidrilico sull'atomo di carbonio C3, per questo sono detti steroli.
La squalene mono-ossigenasi aggiunge un atomo di ossigeno prelevandolo dall'O2 all'estermità della molecola dello squalene formando un epossido. Questo enzima è un altra ossidasi a funzione mista. L'altro atomo della molecola di ossigeno viene ridotto ad acqua dal NADPH. I doppi legami del prodotto di questa reazione, lo squalene 2,3-epossido, sono posizionati in modo tale che in una reazione concertata la struttura lineare dello squalene epossido viene trasformata in una struttura ciclica.
Nelle cellule degli animali, la ciclizzazione porta alla formazione di lanosterolo, che contiene i 4 anelli nel nucleo steroideo.
Il lanosterolo viene quindi convertito in colesterolo in una serie di 20 reazioni circa, comprendenti lo spostamento di alcuni gruppi metilici e la rimozione di altri. Il colesterolo è lo sterolo caratteristico degli animali, mentre le piante i funghi e i protisti producono altri tipi di steroli, anche se correlati al colesterolo.

### Colesterolo e i diversi destini
Nei vertebrati la maggior parte del colesterolo viene prodotto nel fegato. Una piccola quota viene incorporata nelle membrane degli epatociti, mentre la parte più rilevante viene esportat sotto una delle tre forme possibile:
- acidi biliari
- colesterolo biliare
- esteri del colesterolo
Nel fegato si formano piccole quantià di ossisteroli, come il 25-idrossicolesterolo, che agiscono come regolatori della sintesi del colesterlo.
Negli altri tessuti, il colesterolo viene convertito in ormoni steroidei o nell'ormone vitamina D.
Questi ormoni sono dei segnali biologici estremamente potenti che agiscono attraverso proteine recettoriali nucleari.
Gli acidi biliari sono una delle tre forme di colesterolo esportate dal fegato, sono i principali componenti della bile, un fluido immagazzinato della cistifellea ed escreto nell'intestino tenue per aiutare la digestione dei cibi contenenti grassi. Gli acidi biliari e i loro sali associati sono derivati del colesterolo relativamente idrofilici. Nell'intestino servono ad emulsionare le grandi particelle di grasso in micelle molto piccole, aumentando così la superficie su cui possono agire le lipasi intestinali e favorendo la digestione dei lipidi. La bile contiene anche quantitativi di colesterolo molto piccoli.
Gli esteri del colesterolo si formando nel fegato mediante l'azione dell'acil-CoA-colesterolo aciltrasferasi ACAT. Questo enzima catalizza il trasferimento di un acido grasso dal coenzima A al gruppo ossidrilico del colesterolo, convertendolo in una forma ancora più idrofobica che non può entrare a far parte delle membrane. Gli esteri del colesterolo sono conservati nel fegato sotto forma di gocce lipidche o sono trasportati insieme ad altri lipidi da lipoproteine secrete dal fegati ai tessuti che necessitano di colesterolo.


### Colesterolo e Lipoproteine
Il colesterolo e gli esteri del colesterolo, come trigliceridi e fosfolipidi, sono insolubili in acqua.
Questi lipidi devono però essere trasportati dai tessuti dove sono prodotti a quelli in cui sono conservati o utilizzati.
Essi sono trasportati attraverso il plasma sanguigno da un tessuto all'altro sotto forma di lipoproteine plasmatiche, aggregati macromolecolari costituiti da specifiche proteine trasportatrici, chiamati apolipoproteine, a cui si associano in proporzioni diverse fosfolipidi, colesterolo, esteri del colesterolo e trigliceridi.
Apolipoproteine si associano ai lipidi formando diverse classi di particelle lipoproteiche, strutture sferiche contenenti all'interno un nucleo idrofobico di lipidi e all'esterno le catene laterali degli amminoacidi idrofilici delle apolipoproteine. Le diverse combinazioni di lipidi e di proteine generano particelle con densità che vanno da quella dei chilomicroni, la più bassa, a quella delle lipoproteine ad alta densità HDL, la più alta. In base a queste differenze di densità, le particelle possono essere separate mediante ultracentrifugazione e osservate al microscopio elettronico.

Ogni classe di lipoproteine ha la sua specifica funzione, determinata dal sito in cui è stata sintetizzata, dalla sua composizione in lipidi, e dal contenuto in apolipoproteine.
Nel plasma sumano sono stati riscontrati almeno dieci tipi di apolipoproteine diverse, distinguibili per dimensione, interazione con speicifici anticopri e per una carattestica distribuzione delle varie classi lipoproteiche. Le componenti proteiche agiscono come segnali che indirizzano le lipoproteine verso tessuti specifici oppure che attivano enzimi che poi agiscono sulle stesse lipoproteine. Sono coinvolte in alcune patologie

Le tappe per la formazione ed il trasporto delle lipoproteine nei mammiferi sono le seguenti:
1. I chilomicroni sono sintetizzati nel reticolo endoplasmatico liscio degli enterociti, le cellule epiteliali che rivestono l'intestino tenue. I chilomicroni si spostano attraverso il sistema linfatico ed entrano nel flusso sanguigno a livello della vena succlavia sinistra. Le apolipoproteine dei chilomicroni sono apoB-48, apoE ed apoc-II.
2. L'apoC-II attiva la lipoproteina lipasi nei capillari del tessuto adiposo, del cuore, del muscolo scheletrico del tessuto della ghiandola mammaria durante la lattazione, consentendo il rilascio di acidi grassi liberi verso i tessuti. I chilomicroni trasportano gli acidi grassi ingeriti conla dieta ai tessuti in cui questi composti sono poi degradati per produrre energia o per essere depositati come combustibili
3. Le rimanenze dei chilomicroni, particelle ormai prive di trigliceridi ma contenenti ancora colesterolo, apoE e apoB-48 arrivano attraverso il flusso sanguigno al fegato. Specifici recettori legano apoE delle rimanenze dei chilomicroni e mediano la captazione di queste rimanenze tramite endocitosi
4. Le rimanenze di chilomicroni all'interno del fegato rilasciano il colesterolo e vengono degradate nei lisosomi. Questa via, che trasferisce il colesterolo introdotto con la dieta al fegato, è la via esogena. Quando la dieta contiene più acidi grassi e colesterolo di quanto non sia immediatamente necessario come combustibile metabolico o come precursore essi vengono convertiti
5. Qui vengono convertiti gli acidi grassi e colesterolo in eccesso in trigliceridi ed esteri del colesterolo nel fegato e trasferiti a specifiche apolipoproteine, formando le lipoproteine a densità molto bassa VLDL. Anche l'eccesso di carboidrati della dieta può essre trasformato in trigliceridi nel fegato ed esportato attraverso le VLDL. Oltre ai trigliceridi e agli esteri del colesterolo, le VLDL contengono le apolipoproteine apoB-100, apoC-I, apoC-II, apoC-III e apoE. Le VLDL sono trasportate attraverso il sangue dal fegato al muscolo e al tessuto adiposo
6. Nei capillari di questi tessuti, l'attivazione della lipoproteina lipasi operata dall'apoC-II determina il rilascio di acidi grassi liberi dai trigliceridi presenti nelle VLDL. Gli adipociti assumono queste molecole e risintetizzano trigliceridi, conservandoli sotto forma di gocce lipidiche intracellulari. I miociti, al contrario, ossidano gli acidi grassi per produrre energia. Quando il livello di insulina è elevato la funzione delle VLDL consiste principalmente nel trasferire i lipidi introdotti con la dieta al tessuto adiposo per il loro immagazzinamento e conservazione. Nello stato di digiuno tra i pasti, invece, gli acidi grassi utilizzati nel fegato per produrre le VLDL provengono principalmente dal tessuto adiposo e l'obiettivo principale delle VLDL sono i miociti del muscolo scheletrico e cardiaco. La perdita dei trigliceridi converte le VLDL in rimanenze di VLDL dette IDL (intermediate density lipoprotein) che mediante un ulteriore rimozione di trigliceridi sono convertite in lipoproteine a bassa densità LDL. Le LDL sono molto ricche di colesterolo e di esteri del colesterolo e l'apoB-100 è la loro principale apolipoproteina.
7. Queste LDL trasportano il colesterolo ai tessuti periferici extraepatici che possiedono specifici recettori per le LDL che riconoscono l'apoB-100 e mediano l'assunzione del colesterolo e dei suoi esteri
8. Le LDL trasportano anche il colesterolo ai macrofagi, talvolta trasformandoli in cellule schiumose
9. Le LDL che non sono state utilizzate dai tessuti e dalle cellule periferiche ritornano al fegato e vengono assorbite tramite i recettori delle LDL presenti sulla membrana plasmatica dell'epatocita. Il colesterolo che entra negli epatociti attraverso questa via può essere incorporato nelle membrane, convertito in acidi biliari o riesterificato dall'ACAT per essere immagazzinato e conservato all'interno delle goccioline lipidiche citosoliche. Questa via, che va dalla formazione delle VLDL nel fegato al ritorno delle LDL sempre al fegato, è la via endogena del metabolismo e del trasporto del colesterolo. L'accumulo intracellular edi colesterolo in eccesso è impedito da una riduzione della sua velocità di sintesi, quando nel sangue la quantità di colesterolo disponibile nelle LDL è sufficiente.
10. L'HDL è il quarto tipo di lipoproteina più importante nei mammiferi. Si origina nel fegato e nell'intestino tenue sotto forma di piccole particelle ricche di proteine, contenenti quantità limitate di colesterolo e nessun estere del colesterolo. Le HDL contengono principalmente apolipoproteine apoA-I e altre apolipoproteine, e anche l'enzima lecitina-colesterolo aciltransferasi (LCAT), che catalizza la formazione di esteri del colesterolo utilizzando lecitina e colesterolo. L'enzima LCAT è presente sulla superficie delle HDL appena formate e converte il colesterolo e la fosfatidilcolina delle rimanenze di chilomicroni e di VLDL incontrate nel circolo sanguigno in esteri del colesterolo. Questi innescano la formazione di un nucleo che porta ad una modificazione della loro forma, da disco piatto a sfera, la struttura tipica delle HDL mature.
11. Le HDL che si stanno formando possono incorporare colesterolo anche dalle cellule extraepatiche ricche di colesterolo
12. Le HDL mature ritornano poi al fegato, dove il colesterolo viene scaricato tramite recettore di scambio SR-BI
13. Alcuni esteri del colesterolo delle HDL possono essere trasferiti anche alle LDL mediante la proteina che trasferisce gli esteri del colesterolo. il circuito delle HDL è il trasporto inverso del colesterolo. La maggior parte del colesterolo recuperato viene convertito in sali biliari dagli enzimi racchiusi nei perossisomi epatici: i sali biliari vengono poi immagazzinati nella cistifellea e poi escreti nell'interstino tenue, durante la digestione di un pasto
14. I sali biliari vengono riassorbiti nel fegato e riciclati attraverso la cistifellea nella circolazione enteroepatica.
Il meccanismo di scarico degli steroli tramite recettore SR-BI dalle HDL operante nel fegato ma anche in altri tessuti non coinvolge l'endocitosi, utilizzato per l'assunzione delle LDL. Quando HDL si lega ai recettori SR-BI sulla membrana plasmatica degli epatociti o dei tessuti steroidogenici, come la ghiandola surrenale, questi recettori promuovono un parziale e selettivo trasferimento del colesterolo e di altri lipidi dall'HDL all'interno delle cellule. L'HDL così svuotata si dissocia dal recettore e passa di nuovo nel sangue, per estrarre lipidi dalle rimanenzi di chilomicroni o VLDL e dalle cellule sovraccariche di colesterolo. 


### Esteri del colesterolo
Ogni particella di LDL che si trova in un circolo contiene la proteina apoB-100, che viene riconosciuta da specifici recettori proteici, i recettori delle LDL, localizzati sulla superficie delle cellule che devono assumere colesterolo.
1. I recettori delle LDL vengono sintetizzati nel Reticolo Endoplasmatico e modificati nell'apparato di Golgi, poi trasportati alla membrana plasmatica dove legano apoB-100
2. Il legame delle LDL al recettore delle LDL innesca l'endocitosi
3. L'endocitosi trasferisce LDL e il suo recettore all'interno della cellula dentro un endosoma
4. Porzioni della membrana dell'endosoma contenenti i recettori si staccano e ritornano sulla superficie della cellula per assorbire nuovamente le LDL
5. L'endosoma si fonde con un lisosoma
6. Il lisosoma contiene gli enzimi che idrolizzano gli esteri del colesterolo, rilasciando il colesterolo e gli acidi grassi nel citosol. A volte anche apoB-100 viene degradata ad amminoacidi, che vengono rilasciati nel citosol. L'apoB-100 è presente anche nelle VLDL ma il suo dominio di legame non è disponibile per il legame al recettore delle LDL. La conversione delle VLDL in LDL espone il dominio di legame della apoB-100 al suo recettore.

#### Regolazione
La sintesi del colesterolo è un processo complesso che consuma energia. L'eccesso di colesterolo non può essere catabolizzato come combustibile metabolico e deve quindi essere escreto. Diventa importante e vantaggioso per un organismo poter regolare la sintesi di colesterolo in base alla quantità di questo lipide presente nella dieta.
Nei mammiferi la produzione di colesterolo viene regolata dalla concentrazione intracellulare dello stesso colesterolo, dalla disponibilità di ATP e dagli ormoni insulina e glucagone.
La tappa di compando della via che porta alla formazione del colesterolo, e uno dei principali siti di regolazione, è la conversione dell'idrossi-metilglutaril-CoA (HMG-CoA) in mevalonato, reazione catalizzata dall'HMG-CoA reduttasi.
La regolazione a breve termine dell'attività dell'HMG-CoA reduttasi presente nella cellula è operata da una modificazione covalente reversibile, ovvero una fosforilazione catalizzata dalla proteina chinasi AMP-Dipendente (AMPK), che rileva la concentrazione elevata di AMP (che significa bassa concentrazione di ATP).
Quando i livelli di ATP tendono a scendere, la sintesi del colesterolo rallenta mentre le vie cataboliche che portano alla produzione di ATP vengono stimolate.
Gli ormoni che mediano la regolazione complessiva dei lipi e dei carboidrati agiscono anche sull'HMG-CoA reduttasi:
- Glucagone stimola la fosforilazione (inattivazione)
- Insulina favorisce la defosforilazione (attivazione dell'enzima)
Questi meccanismi non sembrano essere importanti, almeno non quanto quelli che influenzano la sintesi e la degradazione dell'enzima.

In tempi lunghi, il numero di molecole di HMG-CoA reduttasi viene aumentato o diminuito in risposta alle concentrazioni intracellulari di colesterolo.
La regolazione della sintesi dell'HMG-CoA reduttasi in risposta ai livelli di colesterolo è mediata da un elegante sistema di controllo della trascrizione del gene che codifica l'HMG-CoA reduttasi. Questo gene e 20 altri che codificano gli enzimi per assorbimento e sintesi del colesterolo e acidi grassi insaturi, sono controllati da una serie di proteine chiamate SREBP, ovvero proteine che si legano gli elementi regolatori degli steroli. Appena sintetizzate queste sono immerse nel Reticolo Endoplasmatico. Solo il frammento solubile del dominio regolatorio di una proteina SREBP funziona come un attivatore della trascrizione.
Quando i livelli di colesterolo e di ossisteroli sono alti, le SREBP sono confinate nel reticolo endoplasmatico associate ad un'altra proteina, chiamata proteina attivatrice della scissione della SREBP, o SCAP, che a sua volta è ancorata sulla membrana del reticolo endoplasmatico dall'interazione con un'altra proteina di membrana, la proteina del gene indotta dall'insulina (Insig). SCAP e Insig fungono da sensori degli steroli, che quando si trovano in concentrazioni elevati, il complesso Insig-SCAP-SREBP viene trattenuto sulla membrana del Reticolo Endoplasmatico. Quando i livelli si abbassano, il complesso SCAP-SREBP viene trasferito da proteine secretorie al Golgi, dove due scissioni proteolitiche rilasciano nel citosol un frammento regolatorio che entra nel nucleo e attiva la trascrizione dei geni bersaglio, inclusi quelli dell'HMG-CoA reduttasi, del recettore delle LDL e altre proteine essenziali per la sintesi dei lipidi.
Quando i livelli di steroli aumentano, il rilascio per proteolisi del dominio amminoterminale di SREBP viene bloccato e la degradazione da parte del proteaosoma dei domini attivi esistenti determina una rapida inibizione della trascrizione dei geni bersaglio.
A lungo termina, i livelli di HMG-Coa reduttasi viene regolato anche per degradazione proteolitica dello stesso enzima. Alti livelli di colesterolo cellulare vengono percepiti da Insig che favorisce l'attacco delle molecole di ubiquitina all'HMG-reduttasi, portandola a degradazione da parte dei proteosomi.
