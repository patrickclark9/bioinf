# Modello Chemiosmotico
Nel modello chemiosmotico, l'energia elettrochimica contenuta nella differenza di concentrazione protonica e nella separazione delle cariche attraverso la membrana mitocondriale interna, cioè la forza motrice protonica, porta alla sintesi di ATP quando il flusso protonico inverte la sua direzione e i protoni ritornano nella matrice attraverso un canale protonico associato all'ATP sintasi.$$ADP + P_i + nH^+_P \rightarrow ATP +H_2O + nH^+_N$$
Una trasformazione chemiosmotica è una reazione che comporta simultaneamente una reazione chimica ed un processo di trasferimento. Si chiama anche accoppiamento chemiosmotico, che fa riferimento alla dipendenza della sintesi di ATP nei mitocondri dal flusso degli elettroni attraverso la catena respiratoria. Nessuno dei due processi avviene senza l'altro.
Quando mitocondri isolati sono sospesi in una soluzione tamponata contenente ADP, Pi e un substrato ossidabile, avvengono tre processi:
1. Il substrato viene ossidato (il succinato -> fumarato)
2. Si consuma O2
3. Viene sintetizzato ATP 
Il consumo di ossigeno e la sintesi di ATP dipendendono dalla presenza dei 3 componenti sopra descritti.
Dato che l'ossidazione del substrato guida la sintesi di ATP, inibitori del trasferimento degli elettroni bloccano la sintesi di ATP. Inibizione della sintesi di ATP blocca il trasferimento di elettroni.

Il modello chemiosmotico spiega la stretta dipendenza del trasferimento elettronico dalla sintesi di ATP mitocondriale.
Quando viene bloccato il flusso protonico (oligomicina), il ritorno dei protoni nella matrice attraverso lo specifico canale dell'ATP sintasi, non esiste altra via che consenta ai protoni di tornare nella matrice. La loro continua estrusione dovuta all'attività della catena respiratoria genera un aumento del gradiente protonico. La forza motrice protonica si accumula fino a che l'energia libera necessaria per il pompaggio protonico contro gradiente fuori dalla matrice non eguaglia o supera l'energia rilasciata dal trasferimento elettronico dal NADH all'ossigeno. A questo punto il flusso elettronico si deve arrestare, l'energia libera dell'intero processo costituito dal flusso elettronico accoppiato al pompaggio protonico è uguale a zero e si raggiunge l'equilibrio.
Alcuni reagenti possono disaccopiare l'ossidazione dalla fosforilazione, rompendo i mitocondri. I frammenti di membrana sono in grado di trasferire elettroni al NADH anche con durante la frattura, o dal succinato all'ossigeno, ma la sintesi di ATP non è più accoppiata alla respirazione.
Altri agenti possono disaccoppiare i processi anche senza rompere i mitocondri. Sono tipicamente acidi deboli con proprietà idrofobiche.

Secondo la teoria chemiosmotica, la funzione di trasferimento degli elettroni nella sintesi mitocondriale di ATP era semplicemente quella di pompare protoni per creare il potenziale elettrochimico della forza motrice protonica, quindi un gradiente protonico generato artificialmente avrebbe dovuto sostituire il gradiente e indurre ugualmente la sintesi di ATP. Ciò è stato verificato sperimentalmente.

## Struttura ATP Sintasi
L'ATP sintasi è una ATPasi di tipo F. Composta da due domini funzionali F1 ed F2. Chiamata anche complesso V.
- F1 è una proteina periferica di membrana
- $F_o$ è una proteina integrale della membrana
La o sta a indicare che questa porzione conferisce al complesso la sensibilità all'oligomicina.

Vescicole della membrana sono in grado di catalizzare il trasferimento di elettroni dal NADH all'ossigeno, ma non possono produrre un gradiente protonico. $F_o$ ha un canale per i protoni attraverso il quale questi ioni possono passare ad una velocità pari a quella del pompaggio dovuto al trasferimento degli elettroni. Senza la formazione di un gradiente protonico le vescicole deplete di F1 non possono produrre ATP. F1 catalizza l'idrolisi di ATP. La separazione di F1 dalle vescicola mantiene intatta la catena respiratoria e la porzione F0 dell'ATP sintasi.
Se F1 viene riaggiunto alle vescicole prive di complesso, essa si riassocia ad Fo chiudendo il suo canale protonico e restituendo alla membrana la capacità di accoppiare il trasferimento elettronico alla sintesi di ATP.
Il complesso F1Fo ha un'affinità maggiore per l'ATP rispetto ad ADP. La differenza di Kd tra i due corrisponde a circa 40kj/mol di differenza di energia di legame, sufficiente a spostare l'equilibrio verso la formazione del prodotto ATP.
L'ATP sintasi rende l'ATP stabile rispetto ad ADP e Pi, legando più saldamente l'ATP e fornendo in questo modo l'energia necessaria a controbilanciare quella della sintesi di ATP.
Anche se l'ATP sintasi porta all'equilibrio l'ATP con i suoi prodotti di idrolisi ADP + Pi, l'ATP appena sintetizzato lascia la superficie enzimatica solo in presenza di un gradiente protonico. È proprio il gradiente protonico che provoca il rilascio dell'ATP.

### Complesso F1
il complesso F1 è costituito da nove subunità:
- $\alpha_3$
- $\beta_3$
- $\gamma$
- $\epsilon$
Ogni subunità beta ha un sito catalitico per la sintesi di ATP.
La porzione F1 ha una forma a pomello simile ad una sfera schiacciata ai poli, costituita da un'alternanza di subunità $\alpha$ e $\beta$ come spicchi di arancia. Alta 8nm e larga 10 nm.
La singola $\gamma$ forma una specie di asse centrale che attraverso tutto F1, mentre un altro dominio di $\gamma$ è associato a una delle tre subunità beta, detta beta-vuota. Le sequenze delle 3 beta sono uguale ma la struttura delle 3 subunità differisce, a causa di questa associazione $\beta$-$\gamma$ a una sola delle tre.
Le differenze conformazionali delle tre beta si riflettono nei loro siti di legame.
In presenza di ADP e App(NH)p (analogo dell'ATP), si avrà una subunità beta legata ad ADP, una ad App(NH)p ed una vuota. Le corrispondendi subunità sono chiamate
- $\beta-ATP$
- $\beta-ADP$
- $\beta-vuota$
Le strutture $\epsilon$ e $\gamma$ di F1 costituiscono una struttura del tipo "gamba e piede" che si proietta dal basso di F1 verso l'altro. Questa struttura è saldamente legata all'anello delle subunità c.

### Complesso Fo
Il complesso Fo che costituisce il canale protonico è composto da 3 subunità a,b,c in $ab_2c_n$, dove n va da 8 a 15.
La subunità c è un polipeptide di piccole dimensioni e molto idrofobico, costituito quasi interamente da due eliche transmembrana, con una piccola ansa che fuoriesce dal lato della membrana rivolto verso la matrice.
Le due eliche transmembrana sono disposte in due cerchi concentrici.
Le subunità c dell'anello c ruotano insieme come un'unica unità intorno ad un asse perpendicolare alla membrana.
La subunità a è costituita da diverse eliche idrofobiche che attraversano la membrana in associazione molto stretta ad una delle subunità c dell'anello c.

## Catalisi Rotazionale
I tre siti attivi di F1 catalizzano a turno la sintesi di ATP. Una data subunità $\beta$ comincia il ciclo di catalisi nella sua conformazione $\beta$-ADP, legando ADP e Pi recuperati dall'ambiente circostante.
La subunità cambia la sua conformazione a questo punto, assumendo la $\beta$-ATP, che lega e stabilizza ATP, generando uno stato di equilibrio tra ADP + Pi e ATP. 
Infine, la subunità modifica ulteriormente la sua conformazione assumendo quella $\beta$-vuota, che ha bassa affinità per ATP, e il nucleotide appena sintetizzato lascia la superficie enzimatica. Un altro ciclo di catalisi ha inizio quando questa subunità assume la forma $\beta$-ADP e lega ADP+Pi.
Le modifiche conformazionali sono dovute al passaggio di protonio attraverso la prozione Fo.
Il flusso protonico attraverso Fo causa la rotazione del cilindro costituito dalle subunità c e dalla subunità $\gamma$ a esso associata intorno all'asse della stessa subunità $\gamma$, perpendicolare al piano della membrana.
La subunità $\gamma$ attraverso il centro della struttura sferoidale $\alpha_3\beta_3$, che è tenuta fissa rispetto alla superficia della membrana dalle subunità b2 e $\delta$. Ogni rotazione di 120gradi pone $\gamma$ in contatto con una diversa subunità $\beta$, e questo contatto costringe quest'ultima ad assumere la conformazione $\beta$ vuota.
Le tre subunità $\beta$ interagiscono tra loro in modo tale che quando una assume la $\beta$ vuota, le altre due devono assumere la $\beta$-ATP e la $\beta$-ADP.
In questo modo, per ogni rotazione completa della subunità $\gamma$ ogni subunità $\beta$ compe un ciclo attraverso le tre possibili conformazioni, e per ogni rotazione vengono sintetizzate e rilasciate dalla superficie tre molecole di ATP.

Questo modelli di alterazione del legame fa pensare che la subunità $\gamma$ possa ruotare in una direzione quando F1F0 sta sintetizzando ATP, e nella direzione opposta quando lo sta idrolizzando. Ed in effetti questo succede.

### Fo e flusso protonico con la rotazione
Le singole subunità in Fo sono disposte a cerchio attorno ad un nucleo centrale che probabilmente è rimepito con lipi di membrana. Ciascuna subunità c ha un residuo di Asp o Glu essenziale, situato al centro della membrana.
I protoni attraversano la membrana lungo una via formata dalle subunità a e c. La subunità a ha un semicanale protonico che porta dal lato P al centro della membrana e termina vicino al residuo di Asp della subunità c adiacente.
Un protone diffonde dal lato P lungo il semicanale e si lega al residuo Asp  annullando la carica negativa del gruppo carbossilico e perciò spostando un residuo di Arg carico positivamente che era associato all'Asp.
Questo Arg scivola di lato, formando una interazione ionica con l'Asp della subunità c adiacente nell'anello, e rimuovendo il protone da quel residuo di Asp.
Il protone adiacnte ese attraverso il secondo semicanale e raggiunge il lato N, dove la concentrazione protonica è relativamente bassa, completando così il movimento di un equivalente protonico dall'esterno della matrice. Ora un altro protone entra nel semicanale sul lato P, si trasferisce al residuo Asp della subunità c successiva, protonando il carbossile di Asp e spostante nuovamente il residuo di Arg, che a sua volta rimuove un protone dalla subunità c a fianco e così via. Il moto rotatorio dell'anello è risultato di moti termici (browniani), resi unidirezionali dalla grande differenza nella concentrazione protonica tra le due facce della membrana. Il numero di protoni che va trasferito per produrre una rotazione completa dell'anello c è uguale al numero di subunità c presenti nell'anello.


### Forza motrice protonica e trasporti
La funzione principale del gradiente protonico nei mitocondri è fornire energia per la sintesi di ATP durante la fosforilazione ossidativa.
Questa energia può essere utilizzata anche però da sistemi di trasporto, in quanto la membrana interna mitocondriale è impermeabile.
Due sistemi di trasporto comuni per ADP + Pi e ATP sono:
- Traslocasi nucleotidi adeninici: Una proteina integrale di membrana che organizza un trasporto antiporto di ADP3- all'interno della matrice dallo spazio intermembrana, e ATP4- all'esterno della matrice. Dato che trasporta 3 cariche negative dentro e 4 fuori, questo sistema è favorito dal gradiente elettrochimico transmembrana, che conferisce alla matrice carica netta negativa. Quindi la forza motrice protonica favorisce lo scambio ADP - ATP. L'atrattiloside inibisce questo trasporto. L'atrattiloside impedisce quindi la rigenerazione di ATP citosolico, il che spiega la sua tossicità
- Fosfato Traslocasi: un trasporto simporto che trasferisce nella matrice uno ione H2PO4 ed un ione H+. Anche questo è favorito dal gradiente transmembrana. Per questo trasporto è necessario il trasferimento di un protone dal lato P al lato N della membrana interna, con il consumo di parte dell'energia prodotta dal trasferimento di elettroni
- Queste due traslocasi possono essere isolate, e quando isolate si nota che sono assemblate in un complesso contenente ATP sintetasi e le due traslocasi. Questo complesso viene chiamato ATP sintasoma. Le funzioni delle 3 proteine sono quindi strettamente collegate
### Shuttle
La NADH deidrogenasi della membrana mitocondriale interna delle cellule animali accetta solo elettroni dal NADH presente nella matrice. Dato che la membrana interna non è permeabile al NADH, il NADH prodotto dalla glicolisi viene riossidato a NAD+ da parte dell'O2 grazie ai sistemi navetta o shuttle, che trasportano gli equivalenti riducenti dal NADH citosolico all'interno dei mitocondri mediante una via indiretta.
Il sistema shuttle più attivo che funzione nei mitocondri di fegato, reni e cuore è lo shuttle del malato-aspartato. Gli equivalenti riducenti del NADH citosolico sono prima trasferiti all'ossalacetato citosolico, producendo malato mediante l'azione della malato deidrogenasi citosolica. Il malato attraversa poi la membrana interna, traslocato dal sistema di trasposrto dell'$\alpha$ chetoglutarato. All'interno della matrice gli equivalenti riducenti ritornano al NAD+ formando NADH, in una reazione catalizzata dalla malato deidrogenasi della matrice mitocondriale. Questo NADH può ora trasferire i suoi elettroni direttamente alla catena respiratoria. Per ogni coppia di elettroni che arriva all'ossigeno sono prodotte 2,5 molecole di ATP. L'ossalacetato viene rigenerato da reazioni di transamminazione e dall'azione di trasportatori di membrana, in modo da iniziare un altro ciclo della navetta.
Nel muscolo scheletrico e nel cervello agisce un altro sistema shuttle chiamato shuttle glicerolo 3-fosfato, che trasporta equivalenti riducenti dal NADH attraverso il FAD in glicerolo 3-fosfato deidrogenasi all'ubichinone, e quindi al complesso III e non I. Fornisce energia sufficiente alla produzione di 1,5 molecole di ATP.

