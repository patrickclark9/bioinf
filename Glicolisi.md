La glicolisi consiste nella scissione di una molecola di glucosio. La glicolisi è la via centrale per il catabolismo del glucosio, attraverso la quale passa la quantità più consiste di atomi di carbonio nella maggior parte delle cellule. La demolizione del glucosio è la sola fonte di energia metabolica in alcuni tessuti di mammifero ed in alcuni tipi di cellule.

La demolizione del glucosio in due molecole di piruvato avviene in 10 tappe, le prime 5 delle quali costituiscono la fase preparatoria.
1. Il D-Glucosio viene fosforilato a livello del gruppo ossidrilico sul carbonio 6
2. Il D-Glucosio-6-fosfato viene formato e viene convertito in D-fruttosio-6-fosfato
3. Il fruttosio-6-fosfato viene fosforilato ulteriormente sul carbonio 1, generando D-fruttosio-1,6-bifosfato
4. Il fruttosio 1,6-bifosfato viene successivamente scisso in due molecole a tre atomi di carbonio: il diidrossiacetone fosfato e la gliceraldeide 3-fosfato. Questa è la tappa litica.
5. Il diidrossiacetone viene isomerizzato in una seconda molecole di gliceraldeide 3-fosfato
Così si conclue la fase preparatoria.
Sono state utilizzate due molecole di ATP per poter scindere la molecola del glucosio in due frammenti a 3 atomi di carbonio. L'investimento energico in ATP viene recuperato al termine della glicolisi.

In entrambe le tappe di fosforilazione infatti il donatore è l'ATP.

Le successive 5 tappe sono chiamate Fase di recupero ed infatti inizia il guadagno energetico della glicolisi.
6. Ogni molecola di gliceraldeide 3-fosfato viene ossidata e fosforilata dal fosfato inorganico (non ATP), formando 1,3 bifosfoglicerato
7. L'energie viene rilasciata quando le due molecole di 1,3-bifosfoglicerato sono convertite in due molecole di piruvato (comprende le tappe 8-9-10)
La maggior parte dell'energia viene conservata mediante la fosforilazione di quattro molecole di ADP e ATP.
La resa netta è due molecole di ATP per molecola di glucosio entrata nella via metabolica 4ATP - 2ATP (utilizzati nella fase preparatoria) -> 2ATP netti.
L'energia è conservata nella fase di recupero energetico mediante la formazione di due molecole di NADH per molecola di glucosio.
Nelle reazioni sequenziali della glicolisi, tre tipi di trasformazione chimica sono particolarmente importanti:
- Degradazione dello scheletro carbonioso del glucosio nel composto non saccaridico piruvato
- La fosforilazione di ADP ad ATP da parte di un composto ad alta energia che si forma durante la glicolisi
- Il trasferimento di atomi di idrogeno o di elettroni al NAD+ generando NADH.

## Il piruvato

Il piruvato dopo la glicolisi segue 3 vie cataboliche diverse, ad eccezione di alcuni batteri in cui si riscontrano delle variazione.
- Nei tessuti e negli organismi aerobici, il piruvato viene ossidato con perdita del suo gruppo ossidrilico in CO2 e con formazione del gruppo acetilico in Acetil-CoA. Il gruppo acetilico viene completamente ossidato a CO2 nel TCA (Ciclo dell'acido citrico). Gli elettroni sottratti in queste ossidazioni vengono trasferiti all'ossigeno attraverso una catena di trasportatori mitocondriali, formano infine H2O. L'energia delle reazioni di trasferimento degli elettroni permette la sintesi di ATP nel mitocondrio.
- La seconda via del metabolismo del privuato è la sua riduzione a lattato attraverso la fermentazione lattica. Quando il muscolo scheletrico si contrae vigorosamente in condizione di insufficiente apporto di ossigeno, detta ipossia, il NADH non può essere riossidato in NAD+, ma quest'ultimo è necessario come accettore di elettroni per l'ulteriore ossidazione del piruvato. In queste condizioni il piruvato viene ridotto a lattato, accettando gli elettroni dal NADH con rigenerazione del NAD+ contemporanea, necessario affinchè la glicolisi possa continuare. Alcuni tessuti o cellule convertono glucosio in lattato anche in condizione aerobiche. Alcuni microorganismi hanno come prodotto ultimo della glicolisi il lattato.
- La terza via conduce alla formazione di etanolo. In alcuni organismi, tra cui lievito da panificazione e di birra, il piruvato è convertito in condizione ipossiche anaerobiche in etanolo e CO2, attraverso un processo chiamato fermentazione alcolica (etanolica)
L'ossidazione del piruvato è un importante processo catabolico, ma il piruvato può seguire anche una via anabolica. Per esempio fornisce lo scheletro carbonioso per la sinstesi dell'alanina e per la sintesi degli acidi grassi.

La glicolisi rilascia soltanto una piccola parte dell'energia disponibile nella molecola di glucosio; le due molecole di piruvato formate dalla glicolisi contengono ancora la maggior parte dell'energia utilizzabile, presente originariamente nella molecola di glucosio, energia che si otterrà dalle reazioni di ossidazione dell'acido citrico e dalla fosforilazione ossidativa

## ATP e NADH nella glicolisi
Durante la glicolisi, parte dell'energia molecolare viene conservata sotto forma di ATP, ma la maggior parte del prodotto finale rimane nel piruvato.
Per ogni molecola di glucosio degradata a piruvato si generano due molecole di ATP da ADP e Pi, e due molecole di NADH da NAD+ ridotto.
La riduzione del NAD procede attraverso il trasferimento enzimatico di un ione H- idruro dal gruppo aldeidico della gliceraldeide 3-fosfato all'anello nicotinammidico del NAD+, con formazione del coenzima ridotto NADH. L'altro atomo di idrogeno della molecola del substrato viene rilasciato nella soluzione come H+.
In condizioni standard e non standard, la glicolisi è un processo essenzialmente irreversibile, spinto da una netta diminuizione dell'energia libera.

### Intermedi fosfati
Tutti gli interemdi glicolitici tra glucosio e piruvato sono fosforilati. I gruppi fosforici sembrano avere tre funzioni:
1. La membrana plasmatica tipicamente non è dotata di trasportatori per gli zuccheri fosforilati, gli intermedi glicolitici quindi non riescono ad uscire dalla cellulare. Dopo la fosforilazione, non è necessario utilizzare energia per tenere all'interno della cellula gli intermedi, anche con un gradiente pesantemente differente tra interno ed esterno della cellula
2. L'energia rilasciata dalla rottura dei legami fosfoanidridici viene parzialmente conservata nella formazione degli esteri fosforici, come glucosio 6-fosfato. I composti fosforilati ad alta energia che si formano nella glicolisi donano i loro gruppi fosforici all'ADP e formano ATP
3. Il legame fosforico al sito attivo di un enzima produce energia di legame che contribuisce ad abbassare l'energia di attivazione ed aumenta la specificità della reazione catalizzata dall'enzima. I gruppi fosforici di ADP e ATP e intermedi glicolitici formano complessi con Mg2+ e i siti di legame per i substrati di molti enzimi glicolitici sono specifici per complessi con Mg2+. Tutti gli enzimi glicolitici richiedono ioni Mg2+ per portare avanti la loro attività catalitica. 
## Ciclo della glicolisi
1. Fosforilazione del glucosio: Nella prima tappa va attivano il glucosio per le successive reazioni mediante fosforilazione a livello del suo atomo C6 per formare il glucosio 6-fosfato. L'ATP è donatore del gruppo fosfato, l'enzima che catalizza la reazione è **l'esochinasi**. L'esochinasi è una chinasi che fosforila tutto gli esosi come il glucosio. È una reazione irreversibile nella cellula. L'esochinasi necessita di ioni Mg2+ dato che il vero substrato non è l'ATP4- ma l'MgATP2-. Gli ioni Mg rendono l'atomo di fosforo un bersaglio più accessibile all'attacco nucleofilo da parte di un gruppo OH del glucosio, dato che proteggono le cariche negativi dei gruppi fosfato dell'ATP. L'esochinasi va incontro ad una modifica conformazionale quando lega il glucosio. Quando si lega l'ATP i due domini si spostano l'uno verso l'altro. Si avvicinano quindi ATP e glucosio e non si ha passaggio dell'acqua, che potrebbe idrolizzare i fodfoanidrici dell'ATP. Esochinasi sono codificate da 4 geni diversi, enzimi con la stessa funzione ma di geni diversi sono detti isozimi.
2. L'enzima **fosfoesosio isomerasi** catalizza l'isomerizzazione reversibile del glucosio 6-fosfato in fruttosio 6-fosfato (da aldoso a chetoso). Si forma un enediolo intermedio. La reazione procede in ambedue direzione
3. La **fosfofruttochinasi-1** (PFK-1) catalizza il trasferimento di un gruppo fosfato dall'ATP al fruttosio 6-fosfato per formare il fruttosio 1,6-bifosfato. La reazione catalizzata da PFK-1 è irreversibile nelle condizioni cellulari. L'intermedio fruttosio 1,6-bifosfato è esclusivo della glicolisi. Alcuni batteri e protisti hanno una fosfofruttochinasi che utilizza il PPi e non l'ATP. La fosfofruttochinasi 1 è soggetta ad una regolazione allosterica complessa. Elevate concentrazione dei prodotti della demolizione di ATP (ADP, AMP) e una bassa concentrazione di ATP aumentano l'attività fosfofruttochinasica. Si inibisce se l'ATP è presente in concentrazioni elevate. ATP si genera anche da acidi grassi et al. In alcuni organismi il fruttosio 2,6-bifosfato è un potente attivatore di PFK-1. Il ribosio 5-fosfato è un intermedio della via del pentosio fosfato.
4. L'enzima **fruttosio 1,6-bifosfato aldolasi** catalizza una condensazione aldolica reversibile. La reazione aldolasica ha una variazione standard di energia libera positiva nella direzione della scissione del fruttosio. La variazione di energia libera è modesta alle basse concentrazioni dei reagenti presenti nella cellula. Il fruttosio 1,6-bifosfato infatti viene scisso in gliceraldeide 3-fosfate e diidrossiacetone fosfato, un chetosio. Le aldolasi si differenziano in due tipi: Le tipo I che sono degli animali e delle piante formano basi di Schiff come intermedi; Le tipo II dei batteri e funghi invece non formando basi di Schiff come intermedi, infatti nel loro sito attivo uno ione Zinco si coordina con C2 polarizzando il gruppo carbonilico e stabilizzando l'intermedio enolato che si forma nella tappa di scissione C-C. 
5. Il diidrossiacetone viene convertito dalla **triosio fosfato isomerasi** in gliceraldeide 3-fosfato. La reazione è simile a quella della tappa 2. Dopo la reazione, gli atomi di carbonio derivati dagli atomi C1 C2 e C3 del glucosio di partenza sono chimicamente indistinguibili da quelli derivati dagli atomi C6 C5 e C4 rispettivamente. Le due metà del glucosio sono divetante gliceraldeide 3-fosfato

Così termina la fase preparatoria.

Inizia la fase di recupero. Ogni molecola di glucosio si scinde in due gliceraldeide 3-fosfato. Queste due vengono metabolizzate allo stesso modo in questa fase. Infine si ottengono 4 molecole di ATP a partire da ADP. Resa netta di 2 ATP, dati i 2ATP utilizzati nella preparatoria per fosforilare l'esosio.

6. La prima tappa della fase di recupero energetico è l'ossidazione della gliceraldeide 3-fosfato a 1,3-bifosfoglicerato, catalizzata dalla gliceraldeide 3-fosfato deidrogenasi. Questa è la prima delle due reazioni della glicolisi in cui viene recuperata l'energia necessaria alla formazione di ATP. Il gruppo aldeidico della gliceraldeide 3-fosfato viene ossidato, ma non per dare un gruppo carbossilico libero, ma un'altra anidride tra gruppo carbossilico e acido fosforico. Quest'anidride si chiama **acil fosfato** ed ha un'elevata energia libera standard di idrolisi. Gran parte dell'energia libera dell'ossidazione del gruppo aldeidico della gliceraldeide 3-fosfato viene conservata con la formazione dell'acil fosfato in posizione C1 dell'1,3 bifosfoglicerato. La gliceraldeide 3-fosfato si lega covalentemente alla deidrogenasi durante la reazione. Il gruppo aldeidico della gliceraldeide 3-fosfato reagisce un il gruppo -SH di un residuo di cisteina del sito attivo, in una reazione analoga alla formazione di un emiacetale, che per in questo caso produce un tioemiacetale. La reazione del residuo di cisteina essenziale con un metallo pesango come l'Hg2+ blocca irreversibilmente l'enzima.  La quantità di NAD+ di una cellula è di gran lunga inferiore a quella del glucosio metabolizzato in pochi minuti. La glicolisi si arresterebbe subito se il NADH che si è formato in questa tappa deidrogenasica non venisse continuamente riossidato e quindi riciclato.
7. L'enzima **fosfoglicerato chinasi** trasferisce il gruppo fosforico ad alta energia dal gruppo carbossilico dell'1,3-bifosfoglicerato all'ADP per formare ATP e 3-fosfoglicerato. Fosfoglicerato chinasi prende il nome per la reazione catalizzata nel senso inverso, ovvero con ATP che dona al 3-bifosfoglicerato: come tutti i catalizzatori, gli enzimi devono catalizzare le reazioni in entrambe le direzioni. Nella gluconeogenesi agisce nella direzione indicata dal nome.
	- Le tappe 6 e 7 costituiscono un processo di accoppiamento energetico in cui l'1,3-bifosfoglicerato è l'intermedio comune. Nella prima tappa si forma, nella seconda tappa viene trasferito l'acil-fosfato all'ADP. La somma delle due reazioni è esoergonica: $$Gliceraldeide \space 3- fosfato \space + ADP \space + P_i \space + NAD^+ \leftrightarrow 3-fosfoglicerato \space + ATP \space + NADH \space + H^+$$ $$\Delta G'^{\degree} = -12,2 \space kJ/mole  $$
	- La reazione è quindi esoergonica. L'energia libera della reazione dipende dall'energia libera standard $\Delta G'^\degree$ e dal rapporto dell'azione di massa Q che è pari al rapporto di concentrazione di prodotti e reagenti, quindi $$\Delta G = \Delta G'^\degree + RT ln \frac{[1,3-bifosfoglicerato][NADH]}{[gliceraldeide \space 3-fosfato][ P_i][NAD^+]}$$Non si include \[H+] in Q nei calcoli biochimici perchè considerata costante.
	- Quando il suo rapporto di azione di massa è inferiore a 1,0, il ln ha segno negativo. Nel citosol dove avvengono queste reazioni, il rapporto di concentrazione tra \[NADH]/\[NAD+] è molto piccolo, contribuendo ad un basso valore di Q. La tappa 7 consuma prodotto della tappa 6, mantiene \[1,3 bifosfoglicerato] relativamente bassa in condizione di stato stazionario e quindi mantiene basso il valore di Q durante l'intero processo costituito dalle due reazioni accoppiate. Quando Q è basso, il contributo di lnQ può rendere $\Delta G$ fortemente negativo. Questa relazione è un modo per stabili che le tappe 6 e 7 sono accoppiate attraverso un intermedio comune
	- L'accoppiamento delle due reazioni (entrambe reversibili) porta alla conservazione dell'energia rilasciata durante l'ossidazione di un gruppo aldeidico ad un gruppo carbossilico attraverso la formazione di ATP da ADP e Pi. La formazione di ATP da un substrato come l'1,3-bifosfoglicerato è detta fosforilazione a livello del substrato, per distinguirla dalla fosforilazione accoppiata alla catena respiratoria.
	- La fosforilazione accoppiata alla catena respiratoria coinvolge enzimi legati alla membrana e grandienti protonici transmembrana
8. L'enzima fosfoglicerato mutasi catalizza lo scambio reversibile del gruppo fosforilico tra C2 e C3 del glicerato. La reazione richiede Mg2+. Avviene in due tappe:
	1.  Un gruppo fosforico inizialmente legato ad un residuo His della mutasi viene trasferito all'ossidrile in C2 del 3-fosfoglicerato, formando il 2,3-bifosfoglicerato. Il gruppo fosforico in C3 del 2,3-BPG viene quindi trasferito allo stesso residuo His. Si forma così il 2-fosfoglicerato e l'enzima fosforilato viene rigenerato
	2. La fosfoglicerato mutasi viene inizialmente fosforilata per trasferimento di un gruppo fosforilico dal 2,3-BPG necessario in piccole quantità per dare inizio al ciclo catalitico e viene continuamente rigenerato da quel ciclo
9. Nella seconda reazione della glicolisi, che genera un composto con elevato potenziale di trasferimento del gruppo fosforico, **l'enolasi** promuove la rimozione reversibile di una molecola di acqua dal 2-fosfoglicerato, per generare il **fosfoenolpiruvato PEP**. Nella reazione enolasica viene coinvolto un intermedio enolico stabilizzato dall'Mg2+. La reazione converte un composto con potenziale di trasferimento del gruppo fosforico relativamente basso in uno con un elevato potenziale di trasferimento
10. L'ultima tappa della glicolisi è il trasferimento del gruppo fosforico dal fosfoenolpiruvato all'ADP, catalizzato dalla **piruvato chinasi**, che richiede K+ e Mg2+, oppure Mn2+
	- In questa fosforilazione a livello del substrato il piruvato prodotto compare prima nella sua forma enolica, poi tautomerizza rapidamente e non enzimaticamente nella sua forma chetonica, prevalente a pH 7.
	- La reazione ha variazione di energia libera fortemente negativa dovuta in gran parte alla conversione spontanea della forma enolica del piruvato nella forma chetonica. Circa la metà dell'energia rilasciata dall'idrolisi del PEP viene conservata nella formazione del legame fosfoanidridico dell'ATP, mentre la restante parte costituisce la forza trainante che spinge la reazione verso la sintesi di ATP. È un processo fortemente regolato.

### Bilanci
Equazioni stechiometriche complete della glicolisi:
$$Glucosio + 2ATP  + 2NAD^+ + 4ATP + 2P_i \rightarrow 2 \space piruvato +2ADP + 2NADH +2H^+ +4 ATP + 2H_2O$$
Diventa se semplificato: $$Glucosio + 2NAD^+ +2ADP +2P_i \rightarrow 2\space piruvato + 2NADH + 2H^+ +2ATP +2H_2O$$
1. Destino degli atomi di carbonio: 
	1. Ogni molecola di glucosio viene scissa in 2 piruvati a 3 atomi di C ciascuno
	2. Ogni carbonio del glucosio finisce nei piruvati
2. Bilancio energetico:
	1. Fase di preparazione: -2ATP
		1. 2 ATP consumati
	2. Fase di recupero: +4 ATP
		1. 4-2 = 2 ATP di guadagno netto
3. Trasferimento di Elettroni:
	1. In glicolisi: 2NAD+ -> 2NADH + 2 H+ (riduzione nel citosol)
	2. In condizioni aerobiche: I 2 NADH citosolici vengono riossidati a NAD+, comportando il trasferimento dei loro elettroni nei mitocondri degli organismi eucariotici, riducendo O2 a H2O e rigenerando NAD+

Nel processo glicolitico complessivo:
Una molecola di glucosio viene convertita in due molecole di piruvato. 
Due molecole di ADP e due Pi sono convertiti in due ATP. 
Quattro elettroni, sotto forma di 2 ioni idruro (H-), vengono trasferiti da due molecole di gliceraldeide 3-fosfato a due molecole di NAD+ 
### Regolazione
- Enzimi allosterici chiave: esochinasi, fosfofruttochinasi-1 e piruvato chinasi
- Controllo ormonale: insulina stimola la glicolisi, glucagone e adrenalina la inibiscono
- Variazioni dell'espressione dei geni di diversi enzimi glicolitici ovviamente regola la glicolisi
- La velocità della via dipende dai rapporto tra ATP e ADP, NADH e NAD+ e concentrazioni di intermedi utili anche per biosintesi

**Effetto Pasteur** -> In anaerobiosi, la glicolisi accelera, ma la resa in ATP totale è inferiore (2 ATP) rispetto all'aerobiosi per l'ossidazione completa di glucosio in CO2. Scoperto da Pasteur mentre studiava la fermentazione del glucosio ad opera del lievito. 
**Effetto Warburg** -> Molte cellule tumorali mantengono alta velocità di glicolisi anche in presenza di O2, è alla base di tecniche diagnostiche e terapie anticancro