---
publish: true
---
# Strutture Terziarie
La disposizione nello spazio di tutti gli atomi di una proteine viene definita come struttura terziaria.
La struttura terziaria tiene conte delle relazioni a lungo raggio della sequenza amminoacidica.
Infatti, gli amminoacidi che si trovano lontani in una sequenza polipeptidica e quindi in strutture secondarie separate possono interagire tra loro nella forma completamente avvolta della proteina.
La localizzazione dei ripiegamenti, come per esempio i $\beta$ ripiegamenti, nella catena e il valore degli angoli che essi possono generare sono determinati dal numero e dalla localizzazione dei residui che producono angoli come Pro, Thr, Ser e Gly.
Segmenti della catena polipetidica che interagiscono vengono mantenuti nelle loro caratteristiche posizioni tipiche della struttura terziaria tramite diversi tipi di interazioni deboli e talore anche tramite legami covalenti, come i ponti disolfuro, che si instaurano tra segmenti diversi di una proteina.

# Tipi di proteine
Considerando questi livelli strutturali più alti, è possibile suddividere le proteine in due gruppi:
- Proteine Globulari: Presentano catene polipeptidiche ripiegate, assumono forme globulari o sferiche, tipicamente composte da svariate strutture secondarie differenti tra loro. Tipicamente le proteine globulari sono proteine regolatrici o enzimi.
- Proteine Fibrose: Presentano catene polipeptidiche disposte in lunghi fasci o foglietti. Sono tipicamente costituite da un singolo tipo di struttura secondaria e la struttura terziaria è relativamente semplice. Le proteine fibrose tipicamente determinao la resistenza, la forma e la protezione esterna delle cellule dei vertebrati

## Proteine Fibrose
Le proteine fibrose hanno proprietà tali da conferire resistenza e/o elasticità alla struttura di cui fanno parte. In goni case, l'unità strutturale di base è un semplice elemento di struttura secondaria ripetuto.
Tutte le proteine fibrose sono insolubili in acqua, una caratteristica che dipende dalla predominanza di a.a. idrofobici sia interni sia superficiali. Le superifici idrofobiche sono nascoste al solvente mediante l'associazione a catene polipeptidiche simili in elaborati complessi sopramolecolari. Le proteine fibrose, per la loro semplicità strutturale, sono particolarmente utili per identificare alcuni dei principi fondamentali della struttura delle proteine.

## Proteine Globulari
Nelle proteine globulari i diversi segmenti della catena polipeptidica si avvolgono gli uni sugli altri, generando una struttura più compatta di quelle fibrose.
L'avvolgimento delle proteine è anche responsabile delle diversità strutturali, che permettono una gamma di funzione vasta.
Le proteine globulari comprendono gli enzimi, le proteine di trasporto, le proteine regolatrici, le immunoglobuline, e tante altre proteine con le più svariate funzioni.

### Strutture terziarie per le Proteine Globulari
Le proteine globulari hanno strutture terziarie altamente variabili l'una dall'altra. Per comprendere la struttura terziaria di una proteine è essenziale analizzare il modo in cui le sue parti si avvolgono nello spazio:
1. Il motivo detto anche ripiegamento o struttura supercondaria: è costituito da un avvolgimento polipeptidico caratteristico, ben riconoscibile, formato da due o più elementi di struttura secondaria e dagli elementi di connessione tra di essi. Un motivo può essere costituito da semplicemente due elementi di struttura secondaria, ripiegati l'uno sull'altro, che rappresentano una piccola parte di una proteina. Ad esempio l'ansa $\beta-\alpha-\beta$. Il motivo può essere anche una struttura elaborata, formata da diversi segmenti uniti insieme che assumono una disposizione caratterstica, come il barile $\beta$. In rari casi, la proteina può essere costituita da un singolo motivo. Il motivo può essere instabile se separato dalla proteina. Le otto $\alpha$ eliche della mioglobina è riprodotta in tutte le altre globine e prende il nome di "ripiegamento globinico"
2. Il dominio è una parte di una catena polipeptidica di per sè stabile, che potrebbe comportarsi come un'entità indipendente rispetto al resto della proteina. Polipeptidi costituiti da qualche centinaio di residui ammoinoacidici spesso si avvolgono nello spazio formando due o più domini, che talvolta svolgono funzioni diverse. In molti casi, un dominio di una proteine di grandi dimensioni mantiene la sua struttura tridimensionale anche se viene separato per scissione idrolitica ad esempio dal resto della catena polipeptidica. In una proteina con molti domini, ciascuno di questi può apparire come un lobo globulare distinto. Se i domini interagiscono tra loro tramite ampie superfici di contatto, diventa difficile distinguerli. Spesso i domini differenti svolgono funzioni distinte, come il legame di piccole molecole o l'interazione con altre proteine. Proteine di piccole dimensione hanno generalmente un solo dominio

L'avvolgimento dei polipeptidi è soggetto a tutta una serie di restrizione di ordine fisico e chimico. Alcune regole generali sono:
1. L'effetto idrofobico contribuisce in larga misura alla stabilità delle strutture proteiche. Per nascondere i gruppi R di amminoacidi idrofobici all'acqua sono necessari almeno due elementi di struttura secondaria. Anche motivi semplici come $\beta - \alpha - \beta$ sono in grado di fornirli.
2. Quando in una proteina sono presenti $\alpha$ eliche e $\beta$ foglietti queste strutture si trovano sempre in differenti comparti, in quanto lo scheletro di un segmento polipeptidico a configurazione $\beta$ non forma facilmente legami idrogeno con un'$\alpha$ elica ad esso allineata
3. I segmenti adiacenti nella struttura primaria generalmente sono in contatto tra loro nella struttura ripiegata della proteina. Anche segmenti distanti di un polipeptide possono venire a contatto nella struttura terziaria, ma non è la regola
4. La conformazione $\beta$ è più stabile quando i singoli segmenti che la compongono sono leggermente piegati in senso destrorso. Ciò influenza sia la disposizione relativa dei foglietti $\beta$ tra loro, sia le connessioni tra i foglietti stessi ed il polipeptide. Due catene $\beta$ per esempio, devono essere connesse da un segmento di connessione trasversale. La connessione potrebbe essere sia sinistrorsa sia destrorsa, ma in genere è destrorsa. Le connessioni destrorse sono normalmente più corte delle sinistrorse formando angoli più piccoli che si generano più facilmente. La distorsione dei foglietti $\beta$ porta anche ad avvitamenti caratteristici della struttura costituita dall'insieme di molti foglietti, come il barile $\beta$ e nel foglietto $\beta$ distorto, che forma il nucleo di strutture più grandi

In base a queste regole si possono costruire motivi complessi a partire da più semplici:
- Una serie di $\beta - \alpha - \beta$  organizzate in modo che le catene $\beta$ formino una struttura a barile crea un motivo particolarmente stabile chiamato barile $\alpha / \beta$. Questo barile si trova in numerosi enzimi, spesso associati ad un sito di legame per cofattore o substrato. Ciascun segmento $\beta$ è legato a quello vicino da un'$\alpha$ elica. Sono tutte connessioni destrorse. 

Alcune proteine o porzioni di esse, in soluzione, possono non avere una struttura ordinata. In tutti gli organismi sono presenti proteine che non può essere strutturato o che contengono porzioni significativamente grandi che non possono essere strutturate. Queste proteine hanno alcune caratteristiche diverse dalle proteine organizzate:
- Sono ricche di residui carichi come Lys, Arg e Glu
- Sono presenti molti residui Pro che distruggono le strutture ordinate
Queste proteine sono funzionali esattamente come quelle ordinate.
Le proteine disordinate hanno diverse funzioni, dato il disordine strutturale e l'elevata densità di carica:
- Possono fungere da spaziatore, isolante di collegamento di alcune proteine in strutture molto più grandi
- Si possono comportare come "scavenger", raccogliendo ioni e piccole molecole fungendo da accumulatori di tali elementi o da discariche per rifiuti
- La carenza di una struttura favorisce una promiscuità funzionale di legame, permettendo di interagire con una vasta gamma di "partner" diversi (p27 nei mammiferi, ruolo chiave nella divisione cellulare, non ha struttura definibile in soluzione. Avvolge ed inibisce le chinasi che favoriscono la divisione)
- Avvolgono determinati target proteici inibendone le funzioni

 Il numero possibile di ripiegamenti non è infinito. Ad oggi si conoscono circa 1200 ripiegamenti, e tra le varie proteine molti motivi strutturali o domini sono ricorrenti. Raramente viene scoperto un nuovo motivo strutturale o un nuovo dominio. Questo dimostra che la sequenza amminoacidica è meno conservata della struttura proteica. Ad esempio, nella famiglia delle globine, che comprende tantissime proteine diverse tra loro, la maggior parte condividono una somiglianza strutturale derivata dalla mioglobina.
 In pochi casi, due famiglie fanno uso dello stesso motivo strutturale, assumendo funzioni simili. Queste famiglie sono raggruppate in superfamiglie. È possibile che esista un rapporto evolutivo tra membri di una superfamiglia.
 Se una famiglia è condivisa tra i 3 regni Prokarya, Eukarya ed Archaea, è molto probabile che abbia un origine molto antica. I motivi strutturali diventano molto importanti nella definizione delle famiglie e superfamiglie.

[[Strutture Quaternarie]]
