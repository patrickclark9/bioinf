---
publish: true
---
# Strutture quaternarie
Alcune proteine contengono due o più catene polipeptidiche distinte, o subunità, che possono essere identiche o diverse. La disposizione di queste subunità in complessi tridimensionali prende il nome di struttura quaternaria.

# La struttura quaternaria: Descrizione
Molte proteine sono formate da più subunità polipeptidiche, da due a centinaia. L'associazione di più catene polipeptidiche può svolgere parecchie funzioni. Molte subunità hanno funzioni regolatorie.
Il legame di molecole piccole può modificare l'interazione tra le subunità causando profondi cambiamenti nell'attività della proteina in risposta a variazione della concentrazione del substrato o di piccole molecole regolatorie.
In altri casi, le subunità svolgono differenti funzioni, ma tra loro correlate, come catalisi e regolazione.
Alcune associazioni, come accade nelle proteine fibrose ed in quelle di rivestimento dei virus, hanno soprattutto ruoli strutturali.

Una proteina con più subunità viene denominata **Multimero**.
Un multimero:
- Viene chiamato oligomero se composto da poche subunità
- Se composto da subunità con diverse strutture la struttura globale della proteina può essere asimmetrica e quindi molto complessa. La maggior parte dei multimeri è composto da subunità identiche, o gruppi ripetuti di subunità non identiche
- L'unità strutturale ripetitiva di una proteina multimerica viene detta protomero
Esempio -> Emoglobina, può essere vista come un tetramero di 4 subunità, oppure un dimero di $\alpha$ globulina e $\beta$ globulina

## Denaturazione e ripiegamento
Le proteine sono soggette ad un esistenza abbastanza precaria, dato che la conformazione nativa di una proteina è stabile solo in modo relativo. Inoltre le proteine devono mantenere un livello di flessibilità conformazionale. Il continuo mantenimento di un insieme di proteine cellulari attive necessarie in determinate condizioni è chiamato proteostasi.
Questo processo cellulare richiede un funzionamento coordinato delle vie di sintesi e ripiegamento delle proteine, della ripresa del processo di ripiegamento delle proteine rimaste parzialmente disavvolte, e la rimozione e degradazione delle proteine irreversibilmente non avvolte. In tutte le cellule questi intrecci di vie coinvolgono centinaia di enzimi e di proteine specializzate.
La vita di un proteina comprende molto più delle fasi di sintesi e degradazione. La stabilità può produrre un delicato equilibrio tra stato ripiegato e non ripiegate. Dopo che una proteina viene sintetizzata nel ribosoma, essa deve ripiegarsi immediatamente nella sua conformazione nativa. Spesso accade in modo spontaneo, a volte richiede l'aiuto di enzimi chiamati chaperoni molecolari.
Questi aiutano favorendo il ripiegamento in proteine parzialmente avvolte.
Proteine non ripiegate correttamente hanno sulla loro superficie esterna regioni idrofobiche che le rendono estremamente appiccicose, portando inevitabilmente alla formazione di aggregati inattivi, che possono non avere più una funzione e tuttavia non essere inerti. Questo è alla base di patologie che vanno dal diabete al Parkinson e l'Alzheimer, dovuto all'accumulo di queste proteine nelle cellule.
Le cellule hanno quindi elaborato e perfezionato le vie per la degradazione di queste proteine avvolte in modo scorretto.

### Denaturazione
Le proteine si sono evolute per svolgere la loro funzione in particolari condizioni ambientali. In ambienti diversi possono andare incontro a variazioni strutturali anche di notevole entità.
La perdita della struttura tridimensionale sufficiente alla perdita di funzione è detta **denaturazione.**
La denaturazione delle proteine può avvenire inoltre mediante:
- Calore: L'effetto del calore è difficilmente prevedibile nelle proteine. Se la temperatura aumenta gradualmente, la proteina rimane stabile finché bruscamente non si denatura. In molti batteri ed archea termofili le proteine si sono evolute portando agli estremi alcune generalizzazioni descritte. Esse hanno elevate densità di residui carichi in superficie, residui idrofobici impachettati ancora più strettamente e ripiegamenti resi meno flessibili da reti di coppie di ioni che rendono queste proteine meno suscettibili al calore.
- pH Estremi -> Alterano la carica netta delle proteine, causando repulsioni elettrostatiche e rottura dei legami idrogeno
- Solventi organici miscibili con l'acqua, come alcol, acetone -> Rompono interazione idrofobiche che stabilizzano il nucleo
- Soluti come l'urea, cloruro di guanina e detergenti -> Come i solventi organici
Gli agenti denaturanti diversi dal calore hanno un effetto blando, poichè impattano solo una parte, lasciando intatti i legami covalenti delle catene peptidiche. Le strutture che si ottengono con questi agenti ovviamente non sono necessariamente le stesse.

La denaturazione spesso porta alla precipitazione delle proteine, conseguenza data dalla formazione di aggregati proteici che si ha nel caso in cui si associno le superfici idrofobiche nel momento in cui queste vengono esposte. Gli aggregati sono spesso disordinati.
Esempio -> albume uovo bollito è un precipitato proteico

### Rinaturazione
La prova più importante che conferma che la sequenza amminoacidica determina la struttura terziaria è data dal processo di rinaturazione.
Certe proteine globulari denaturate al calore, a pH estremo, o con altri agenti, riacquistano la loro struttura nativa e la loro attività biologica se riportate alle condizioni in cui la loro conformazione nativa è stabile.
Attraverso esperimenti sulla ribonucleasi A, si scoprì che la sequenza amminoacidica contiene tutte le informazioni per il ripiegamento della proteina. In seguito si scoprì che solo un numero ristretto di proteine, abbastanza piccole, sono in grado di rinaturare normalmente. Le proteine più grandi necessitano di altri agenti proteici per riassumere la loro conformazione nativa.

## Ripiegamento
Il modo in cui le proteine assumono la loro conformazione è ovviamente non casuale, poichè già un basso numero di conformazioni diverse assumibili da un amminoacido ed un basso numero di amminoacidi in una catena peptidica, un processo trial and error durerebbe troppo tempo perchè esso sia possibile.
Il ripiegamento è senz'altro un processo complicato, ma sono state fatte delle osservazioni:
- Il processo è gerarchico: prima si formano le strutture secondarie.
	- Alcune sequenze formano spontaneamente le strutture
	- Altre strutture si formando a causa delle interazioni ioniche che interessano i gruppi carichi spesso vicini nella sequenza lineare della catena polipeptidica
- Dopo la formazione delle strutture secondarie, si ha l'interazione tra di esse:
	- Ad esempio, due strutture secondarie si avvicinano e formano una struttura supersecondaria stabile.
- L'effetto idrofobico ha ruolo molto importante nel processo, dal momento che l'aggregazione delle catene laterali degli amminoacidi non polari determina una stabilizzazione entropica degli intermedi, ed infine della struttura finale ripiegata
- Il processo continua fino a che non si ottengono domini completi e l'intero peptide assume la sua forma nativa
Le proteine in cui avvengono interazioni a corto raggio tendono a ripiegarsi più velocemente delle proteine in cui molte interazioni a lungo raggio tra parti diverse del polipetide impongono vie di ripiegamento più complesse.
In queste proteine complesse, quelli più vicini all'estremità amminoterminale possono ripiegarsi prima che sia terminata la sintesi dell'intero polipeptide.
Dal punto di vista termodinamico, il ripiegamento può essere descritto come un processo in cui l'energia libera ha un andamento ad imbuto.
Gli stati non ripiegati sono caratterizzati da un elevato grado di entropia conformazionale e da un'energia relativamente alta. Man mano che il processo di ripiegamento procede, il restringimento dell'imbuto corrisponde alla diminuizione dello spazio conformazionale necessario quando la proteina si avvicina al suo stato nativo.
Piccole depressioni lungo le parti esterne dell'imbuto di energia libera rappresentano intermedi semistabili che possono rallentare il processo di ripiegamento.
Nel punto più basso dell'imbuto l'insieme degli intermedi ripiegati si riduce ad una singola conformazione nativa.
Gli imbuti possono avere una vasta gamma di forme in base alla complessità della via di ripiegamento, all'esistenza di intermedi semistabili e alla tendenza di alcuni intermedi a organizzarsi in aggregati di proteine non correttamente ripiegate. La stabilità termodinamica non è distribuita uniformemente sulla proteina. La molecola ha regioni a stabilità relativamente elevata e altre a stabilità bassa o nulla


### Chaperoni
Non tutte le proteine si avvolgono naturalmente dopo la loro sintesi. Molte di esse richiedono l'intervento di chaperoni, proteine che interagiscono con i polipeptidi ripiegati parzialmente o ripiegati in modo improprio, facilitando il processo o fornendo un microambiente in cui l'avvolgimento possa avvenire in modo corretto. Sono stati individuati diversi tipi di chaperoni molecolari, tutti presenti in molti organismi.
La famiglia di proteine Hsp70 e chaperonine sono le due famiglie principali di chaperoni molecolari.
Hsp70 abbondano in cellule che hanno subito uno stress termico. Il loro compito è quello di proteggere le proteine soggette a stress termico dalla denaturazione, ma anche quello di proteggere le proteine neosintetizzate.
Inoltre impediscono il folding per le proteine che vanno trasferite attraverso la membrana.
Si legano a proteine non ripiegate e ricche di residui idrofobici, impedendo aggregazioni improprie.

Alcuni chaperoni facilitano l'organizzazione in strutture quaternarie delle proteine oligomeriche.
Hsp70 si legano e si staccano dalle proteine attraverso un ciclo che utilizza ATP per energia, e richiede l'intervento di altre proteine (Hsp40).

Il legame di un polipeptide non ripiegato da parte di uno chaperone Hsp70 può rompere un aggregato di proteine o impedire la formazione di un nuovo aggregato.
Quando viene rilasciato il polipeptide legato, esso ha la possibilità di riportare il ripiegamento alla sua struttura nativa. Se il ripiegamento non avviene abbastanza velcomente, esso può essere legato nuovamente ed il processo ripetuto. In alternativa, il polipeptide legato ad Hsp70 può essere trasferito ad una chaperonina.

Le chaperonine sono complesi proteici sofisticati necessari per il ripiegamento di alcune proteine cellulari che non si ripiegano spontaneamente.
In E.coli dal 10% al 15% delle proteine cellulari richiedano chaperonine, chiamate GroEL e GroES.
Negli eucarioti l'analogo si chiama Hsp60.
Gro=Growth, le chaperonine vennero individuate quando si scoprì che esse erano necessarie per la crescita batterica.

Le chaperonine sono strutturati come anelli multisubunità che formano due camere orientante a schiena contro schiena. 
Una proteina non ripiegata entra e viene legata ad una superficie idrofobica esposta all'estremità apicale di una camera di GroEL. La proteine viene intrappolata nella camera, dove viene "chiusa" dalla proteina GroES.
GroEL va incontro ad una forte variazione conformazionale, accompagnata dall'idrolisi dell'ATP, che regola anche il legame ed il rilascio di GroES. La proteina rimane circa 10 secondi per ripiegarsi nella camera, tempo corrispondente all'idrolisi dell'ATP legato. Costringere la proteina nella camera impedisce l'inappropriata aggregazione di essa, e al contempo, restringe lo spazio conformazionale che può essere esplorato da un polipeptide che si sta ripiegando. 
La proteina viene rilasciata quando GroES si dissocia. Esso però si può rilegare molto velocemente per ricominciare un nuovo ciclo se il ripiegamento non è stato portato a termine.
Le due camere si alternano nel legare e rilasciare i substrati polipeptidici non ripiegati.
Hsp60 utilizza un processo simile, ma al posto di GroES vi sono delle protrusioni che si dipartono dai domini apicali delle subunità che si flettono e si richiudono al di sopra della camera. In Hsp60 il ciclo idrolitico dell'ATP è più lento, quindi le proteine hanno più tempo per ripiegarsi.

Infine, il percorso di ripiegamento di alcune proteine richiede la presenza di due enzimi che catalizzano reazioni di isomerizzazione.
La proteina disolfuro isomerasi (PDI) è un enzima ampiamente distribuito che catalizza l'interscambio, o rimescolamento, dei ponti disolfuro, fino a che non si formano i ponti della conformazione nativa.
Tra le sue funzioni, la PDI catalizza l'eliminazione di intermedi ripiegati in cui sono presenti ponti disolfuro non corretti. La prolil cis-trans isomerasi (PPI) dei peptidi catalizza l'interconversione cis-trans dei legami peptidici contenenti residui di prolina un processo che può essere considerato la fase lenta del ripiegamento delle proteine che contengono legami peptidici della prolina in conformazione cis.
[[7. Funzione delle proteine]]
