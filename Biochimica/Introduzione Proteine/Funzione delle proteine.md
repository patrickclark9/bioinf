Le proteine svolgono le loro funzioni interagendo con altre molecole. La conoscenza della struttura è fondamentale per comprenderne la funzione.
Le proteine sono molecole dinamiche, le loro interazioni sono influenzate da variazioni conformazionali che possono essere limitate, ma abbastanza ambie da influenzare le loro funzioni fisiologiche.

- Le funzioni di molte proteine richiedono il legame reversibile di altre molecole. Una molecola unita reversibilmente viene detta ligando. Un ligando può essere qualsiasi molecola, anche una proteina. La natura transitoria delle interazioni proteina-ligando consente all'organismo di rispondere rapidamente e reversibilmente a variazioni ambientali e metaboliche
- Un ligando si lega ad un sito detto di legame, complementare al ligando stesso per dimensione, forma carica e carattere idrofobico/idrofilico. Questo porta a una interazione altamente specifica. Una proteina può avere diversi siti di legame per diversi ligandi.
- Le proteine sono flessibili. Le modificazioni conformazionali possono essere impercettibili e sono un riflesso delle vibrazioni molecolari e dei piccoli movimenti dei residui amminoacidici. Possono essere anche evidenti
- Il legame proteina-ligando è spesso accoppiato a una modificazione conformazionale della proteina, che rende il sito più complementare al ligando, in modo da trattenerlo più saldamente. L'andamento strutturale tra proteina e ligando è chiamato adattamento indotto
- In un sistema multisubunità, una modificazione conformazionale che avviene in una subunità può influenzare la conformazione delle altre subunità
- Le interazioni tra proteine e ligandi possono essere regolate, di solito mediante il legame di uno o più ligandi specifici, che possono causare nella proteina alterazioni strutturali capaci di modificare il legame del primo ligando

Per gli enzimi (gli enzimi rappresentano un caso speciale, dato che fungono da catalizzatori per reazioni. Legano e trasformano chimicamente altre molecole):
- Le molecole su cui agiscono sono detti substrati, e il sito che lega il ligando viene detto sito catalitico o attivo


## Ossigeno ed il Ferro nel gruppo Eme
L'ossigeno è poco solubile in acqua, quindi se fosse disciolto semplicemente nel plasma sanguigno, la quantità trasportata sarebbe altamente insufficiente.
Per l'ossigeno, quindi, sono necessari fattori proteici, in grado di trasportarlo e conservarlo, meccanismo correlato all'evoluzione degli animali pluricellulari di grandi dimensioni.
Nessuna catena laterale degli a.a. è in grado di legare reversibilmente ossigeno.
Il ferro può legare reversibilmente ossigeno, solo che nelle sue forme normali esso è molto reattivo, e favorisce il rilascio di specie altamente reattive dell'ossigeno, come l'anione superossido, che danneggiano il DNA ed altre molecole. Il ferro che si trova nelle cellule però è una forma sequestrata molto meno reattiva.
Il ferro deve trasportare ossigeno per distanze molto lunghe, quindi viene incorporato in gruppi prostetici legati a proteine molto spesso, in particolare il gruppo Eme.
Il gruppo eme ha una struttura ad anello, chiamato protoporfirina, a cui è legato un singolo atomo di ferro nel suo stato di ossidazione 2+.
L'atomo di ferro può formare 6 legami di coordinazione, 4 impegnati con l'azoto della protoporfirina, e 2 perpendicolari al piano della porfirina. Uno dei due si impegna con l'ossigeno molecolare.
Se il gruppo eme si trova staccato da una proteina, quindi libero in soluzione, il ferro che si lega ad esso si converte nella sua forma 3+ durante la reazione tra le molecole di O2 ed il gruppo Eme. Il ferro 3+ non è in grado di legare ossigeno. Quando il gruppo Eme è legato ad una proteina, il ferro non è in grado di convertirsi, poichè l'accessibilità ai siti di coordinazione è limitata dalla proteina.
In particolare nelle globine l'altro sito di coordinazione viene occupato da un residuo di His altamente conservato chiamato His prossimale.
Quando si lega l'ossigeno, le proprietà elettroniche del ferro cambiano. Questo è osservabile dal colore del sangue venoso, più scuro data la scarsità di ossigeno, da quello arterioso, molto più brillante dato l'abbondanza di ossigeno.

Alcune molecole come il CO, monossido di Carbonio, o il NO, monossido di azoto, legano il ferro 2+ con affinità maggiore rispetto all'ossigeno, motivo per cui il CO è tossico, e anche i NOx. Sequestrano il gruppo Eme per il trasporto dell'ossigeno.

### Globine
Le globine sono una famiglia di proteine globulari molto diffuse in eucarioti ed in alcuni procarioti. Esse hanno diverse funzione, tra le principali si trovano quello di trasporto ed immagazzinamento dell'ossigeno,  e quella di sensore delle concentrazioni di ossigeno ossido di azoto e monossido di carbonio.
Esistono molteplici tipi di globine, negli umani se ne trovano almeno 4.

La mioglobina è una globulina monomerica, favorisce la diffusione di ossigeno nel tessuto muscolare. La mioglobina è presente in concentrazioni elevatissime in mammiferi acquatici quali le balene, che necessitano di enormi quantità di ossigeno data la durata delle loro immersioni.

L'emoglobina è una globina tetramerica, trasporta ossigeno nel torrente circolatorio.

La neuroglobina è monomerica, espressa in neuroni e aiuta a proteggere il cervello dall'ipossia.

La citoglobina si trova nelle pareti dei vasi sanguigni dove regola i livelli di ossido di azoto.

### Mioglobina
La mioglobina è un singolo polipeptide di 153 a.a. che contiene una molecola di Eme. Come tutti i tipici polipeptidi globinici, la catena della mioglobina è costituita da otto segmenti ad $\alpha$ elica uniti da ripiegamenti. Il 78% dei residui amminoacidici della proteina si trova nei segmenti ad $\alpha$ elica.

La mioglobina è formata da 8 $\alpha$ eliche denominate da A ad H. I singoli residui vengono identificati dalla loro posizione nella sequenza:
- L'His93 viene indicato con His F8, ovvero ottavo residuo dell'elica F
- L'His93 è il coordinatore del gruppo eme
I ripiegamenti prendono il nome delle due $\alpha$ eliche che collegano.



### Struttura delle proteine e ligandi
Il legame tra ligando e proteine è strettamente correlato anche alla struttura proteica, quindi non è semplice esprimerlo quantitativamente.
Il gruppo Eme ha una affinità 20.000 volte superiore per il CO rispetto ad O2 quando libero, ma quando si trova legato nella mioglobina, questa scende a circa 40 volte.

Per l'Eme libero, la differenza sta nella differenza con cui le strutture degli orbitali di CO e O2 interagiscono con il ferro ossidato 2+.

L'Eme legato alla mioglobina invece incrementa l'affinità per l'ossigeno di 500 volte.
Grazie al residuo His distale His64 (HisE7) il complesso Fe-O2 è molto più polare rispetto a Fe-CO, una carica negativa parziale si distribuisce sugli atomi di ossigeno legati, per la parziale ossidazione dell'atomo di ferro con cui interagisce. Il complesso è stabilizzato elettrostaticamente da un legame idrogeno tra la catena di imidazolo di HisE7 e O2 legato.
Questo effetto di incremento non si ha per il CO.
Questo selettivo aumento di affinità è essenziale per evitare l'avvelenamento da CO prodotto dal catabolismo dell'Eme o da altre fonti.

Il legame dell'ossigeno all'eme nella mioglobina dipende anche dai movimenti molecolari della proteina.
La molecola di eme è immersa in profondità della proteina, se la struttura fosse statica, l'ossigeno non avrebbe una via per raggiungerlo.
I movimenti molecolari (delle catene laterali) producono delle cavità transitorie che permettono il passaggio dell'ossigeno.

Nelle altre globine, l'His distale agisce differentemente, particolarmente in citoglobina e neuroglobina, ed in alcune globine delle piante, dato che è coordinata direttamente con l'atomo di ferro dell'eme che deve legare il ligando. In queste globine l'His distale va rimosso dal ligando per potersi formare il legame ligando-proteina.

### Emoglobina
L'emoglobina è un trasportatore dell'ossigeno negli animali. Quasi tutto l'ossigeno viene trasportato dall'emoglobina contenuta negli eritrociti (cellule derivate dal precursore staminale emocitoblasto). Gli eritrociti sono incapaci di riproduzione, hanno tempo di vita di 120 giorni, unico compito è trasporto di ossigeno disciolto nel loro citosol a concentrazione 34%.
- Sangue arterioso -> emoglobina satura al 96% di ossigeno
- Sangue venoso -> emoglobina satura al 64% di ossigeno
L'emoglobina, con le 4 subunità e 4 gruppi eme, si adatta meglio al trasporto dell'ossigeno. Le interazioni tra subunità dell'emoglobina determinano variazioni nell'affinità della proteina per l'ossigeno.

L'emoglobina ha una forma quasi sferica. È una proteina tetramerica con 4 gruppi prostetici eme, uno per ciascuna subunità. 
L'emoglobina A dell'adulto è composta da due tipi di globine:
- 2 catene $\alpha$
- 2 catene $\beta$
La struttura tridimensionale dei due tipi di catene è molto simile, anche se l'identità amminoacidica non è altissima.
La struttura tridimensionale di entrambe le catene è simile alla miolgobina, e anche qui l'identità amminoacidica è molto bassa. 
Le tasche dell'eme sono costituite in gran parte dalle eliche E ed F sia nella catena $\alpha$ sia nella catena $\beta$.
La struttura quaternaria dell'emoglobina è caratterizzata da interazioni molto forti tra le quattro subunità.
L'interfaccia $\alpha_1 \beta_1$ esattamente come l'altra interfaccia comprende circa 30 residui ed è abbastanza forte da resistere a deboli agenti denaturanti. L'esposizione all'urea causa la dissociazione dei tetrameri di emoglobina nei dimeri $\alpha \beta$, che restano intatti.
Le interfacce $\alpha_1 \beta_2$ e $\alpha_2 \beta_1$ comprendono 19 residui.
L'effetto idrofobico è il principale stabilizzatore di queste interfacce, insieme a molti legami idrogeno ed alcune coppie ioniche (ponti salini).

#### Stati R e T
L'emoglobina può assumere due stati:
- R -> Rilassato -> Relaxed
- T -> Teso -> Tensed -> Stabilizzato dalle interazioni ioniche, gran parte nelle interfacce $\alpha_1 \beta_2$ e $\alpha_2 \beta_1$ 
Il legame con l'ossigeno stabilizza lo stato R. In assenza di ossigeno, lo stato T è più stabile ed è quindi la conformazione prevalente della deossiemoglobina.
Il legame dell'ossigeno molecolare a una delle subunità nello stato T dell'emoglobina innesca una variazione conformazionale, che converte la subunità nello stato R. La transizione non modifica sostanzialmente le strutture delle singole subunità, ma i due monomeri $\alpha\beta$ scivolano l'uno rispetto all'altro e ruotano, restringendo così la tasca tra le subunità  $\beta$. Legami ionici che stabilizzano lo stato T si spezzano e se ne formano altri durante questo processo.
Nello stato T la porfirina ha una forma a cupola, il ferro quindi protrude dal lato dell'istidina prossimale HisF8. Il legame con l'ossigeno costringe l'eme ad assumere una conformazione planare, modificano la posizione dell'HisF8 e dell'elica F associata. Questo causa un riposizionamento nelle coppie ioniche all'interfaccia  $\alpha_1 \beta_2$.

Questi due stati sono fondamentali per il funzionamento dell'emoglobina:
- Dovendo trasportare ossigeno dai polmoni ai tessuti, una proteina con alta affinità per l'ossigeno sarebbe in grado di raccoglierla dai polmoni, ma ne rilascerebbe molto poca nei tessuti
- Al contrario una proteina con bassa affinità, sarebbe in grado di rilasciarla nei tessuti, ma ne raccoglierebbe molto poca dai polmoni
I due stati infatti hanno affinità diverse per l'ossigeno:
- Lo stato T ha una bassa affinità per l'ossigeno
- Lo stato R ha un'alta affinità per l'ossigeno
Il risultato è una curva a sigmoide per l'andamento dell'ossigeno 5.12 Lehninger figura mettere

Proteine a singola subunità con singolo sito di legame per il ligando non sono in grado di produrre un grafico a sigmoide, in quanto il ligando non è in grado di alterare le proprietà di legame di altre molecole di ligando, dato che agisce singolarmente.
Nell'emoglobina, il legame di O2 con una subunità, modifica l'affinità dell'emoglobina per l'ossigeno.
La prima molecola di ossigeno si lega debolmente, poichè si lega nello stato T della proteina. Il legame causa un cambiamento conformazionale che viene comunicato alle subunità adiacenti, rendendo più facile l'interazione con altre molecole di ossigeno.
Dopo la prima molecola di ossigeno legata, la transizione T->R rende più facile il legame di una seconda molecola di ossigeno. Quando si lega l'ultima molecola, la proteina è ormai nello stato R e quindi si lega facilmente.

Una proteina allosterica è appunto una proteina in cui il legame di un ligando ad un sito modifica le proprietà di un altro sito nella stessa molecola proteica.
Il termine allosterico significa altra-forma.
Le proteine allosteriche possono avere forme o conformazioni diverse indotte dai ligandi legati, detti modulatori.

I modulatori possono avere effetti:
- Inibitori
- Attivatori

Se il normale ligando di una proteina allosterica è anche un modulatore, allora l'interazione è detta *omotropica*.
Se il modulatore è diverso dal normale ligando, allora l'interazione è detta *eterotropica*.

Il legame cooperativo ligando-proteina multimerica è una forma di legame allosterico, che si riscontra spesso nelle proteine multimeriche.
Il legame di una molecola di ligando modifica l'affinità degli siti ancora vuoti.
L'ossigeno nel caso dell'emoglobina può essere considerato un ligando omotropico. Il legame di un sito con l'ossigeno causa un **effetto allosterico** che da origine alla cooperatività grazie al cambiamento conformazionale trasmesse da una subunità ad un'altra. La curva sigmoide è un indice dell'esistenza di un legame di tipo cooperativo.
Le modifiche conformazionali cooperative dipendono dalle alterazioni della stabilità strutturale di parti diverse della proteina.
I siti di legame di una proteina allosterica sono costituiti da segmenti stabili in prossimità di segmenti relativamente instabili, che vanno incontro a frequenti cambiamenti conformazionali, oppure a movimenti disorganizzati.
Il legame di un ligando comporta la stabilizzazione in una particolare confomrazione delle regioni mobili del sito attivo della proteina, influenzando la conformazione delle subunità polipeptidiche adiacenti. Se fosse tutto stabile, poche modifiche conformazionali potrebbero avvenire, oppure essere trasmesse ad altre parti della proteina.

Quantitavamente:
Equazione e grafico di Hill


## Modelli per il legame cooperativo
Modelli per la spiegazione del legame cooperativo di ligandi alle proteine con più siti di legame.
- Modello Concertato: Prevede che in una proteina multimerica le subunità non possano essere presenti in stati conformazionali diversi. Le due conformazioni sono in equilibrio tra loro. Il ligando può legarsi ad entrambe le configurazioni ma con diverse affinità - il legame del ligando con la conformazione a bassa affinità rende più probabile la transizione nella conformazione ad alta affinità
	- Le subunità di una proteina che lega i ligandi in modo cooperativo sono funzionalmente identiche
	- Ciascuna subunità può esistere in almeno due conformazioni
	- Tutte le subunità vanno incontro simultaneamente a una transizione da una conformazione all'altra
- Modello Sequenziale:
	- Il legame del ligando induce una variazione conformazione in una singola subunità che a sua volte induce una variazione simile in quelle adiacenti, rendendo più probabile il legame di una seconda molecola di ligando
	- Questo modello prevede l'esistenza di più stati intermedi rispetto al modello concertato
I due modelli non si escludono a vicenda. Il concertato può essere considerato un caso limite del modello sequenziale.

### 2-3 Bifosfoglicerato
Il 2-3 bifosfoglicerato BPG con le molecole di emoglobina regola ulteriormente la funzione dell'emoglobina e fornisce un chiaro esempio di modulazione allosterica eterotropica.
Il BPG è presente in concentrazioni relativamente elevate negli eritrociti. L'emoglobina purificata contiene una quantità notevole di BPG, che è difficile da rimuovere completamente. Infatti le curve di saturazione studiate sono sempre ottenute con emoglobina contenente BPG. Il 2,3-bifosfoglicerato riduce fortemente l'affinità dell'emoglobina per l'ossigeno, esiste quindi una relazione inversa tra legame di O2 e BPG. L areazione di legame dell'ossigeno diventa quindi $$HbBPG + O_2 \leftrightarrow HbO_2 + BPG$$
Il BPG si lega in un sito distante da quello dell'ossigeno e regola l'affinità del legame dell'O2 all'emoglobina in relazione alla pO2 nei polmoni.
Il BPG svolge una funzione importante nell'adattamento fisiologico alla bassa pO2 che si riscontra per esempio ad altitudini elevate.
A livello del mare, in un soggetto sano, il legame dell'ossigeno all'emoglobina è regolato in modo che l'O2 trasferito ai tessuti sia circa il 40% della quantità toale di gas che il sangue può trasportare.
Salendo rapidamente ad altezze elevate, dove la pressione di O2 è più bassa, il trasferimento di O2 ai tessuti si abbassa.
Alcune ore più tardi la concentrazione di BPG nel sangue della persona in questione comincia ad aumentare, generando una diminuizione dell'affinità dell'emoglobina per l'ossigeno.
Questa variazione nei livelli di BPG provoca solo un piccolo effetto sul legame dell'ossigeno a livello dei polmoni, ma ha un effetto significativo sul rilascio di O2 a livello dei tessuti periferici.
Di conseguenza il trasferimento di ossigeno ai tessuti torna a essere circa il 40% della quantità totale di gas che il sangue può trasportare.
Tornando al livello del mare, avviene l'inverso. 
La concentrazione di BPG negli eritrociti aumenta anche nei soggetti che soffrono di ipossia, dovuta ad una minore ossigenazione dei tessuti periferici a causa di un cattivo funzionamento nei polmoni o del sistema circolatorio.

Il BPG si lega all'emoglobina nella cavità tra le subunità $\beta$ nello stato T. Questa cavità è rivestita da amminoacidi carichi positivamente che interagiscono con i gruppi carichi positivamente che interagiscono con i gruppi carichi negativamente del BPG.
Al contrario dell'ossigeno, una sola molecola di BGP si lega ad ogni tetramero di emoglobina.
Il BPG abbassa l'affinità dell'emoglobina per l'ssogieno e stabilizza lo stato T; la transizione allo stato R restringe la tasca dove si lega il BPG , impedendogli qualsiasi interazione.
In assenza di BPG l'emoglobina viene convertita più facilmente nello stato R.

La regolazione dell'ossigeno da parte del BPG è essenziale per lo sviluppo fetale. L'emoglobina fetale deve avere un'affinità maggiore per l'O2, superiore a quella dell'emoglobina materna, dato che deve ottenere ossigeno dal sangue materno.
Emoglobina fetale forma subunità $\gamma$ formando composizioni $\alpha_2 \gamma_1$. HbF emoglobina fetale ha affinità bassa per BPG e di conseguenza alta per O2.

[[Enzimi e Catalisi]]
