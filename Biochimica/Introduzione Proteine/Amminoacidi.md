---
publish: true
---
# Introduzione
Le proteine sono composte da amminoacidi legate tra loro attraverso uno specifico legame covalente. Questi sono chiamati *residui amminoacidici*, residui poichè il legame si forma per condensazione, quindi gli amminoacidi perdono gli elementi di una molecola d'acqua. Ogni proteina può essere idrolizzata nei rispettivi amminoacidi costitutivi.
I nomi degli amminoacidi derivano dalla sorgente di scoperta (asparagi -> asparagina).

## Proprietà Strutturali comuni
Tutti i 20 amminoacidi sono $\alpha$-amminoacidi. Essi hanno un gruppo carbossilico ed un gruppo amminico legati allo stesso atomo di carbonio, ovvero il carbonio $\alpha$. Differiscono per la catena laterale, o il gruppo R, che si differenzia per struttura, dimensioni e carica, ed influenza quindi la solubilità dell'amminoacido nell'acqua.
Esistono altri amminoacidi oltre a questi 20, alcuni sono residui che subiscono modificazioni dopo essere stati inseriti nelle proteine, altri sono amminoacidi presenti nell'organismo ma che non fanno parte delle proteine.

Tutti gli amminoacidi eccetto la glicina presentano il carbonio $\alpha$ legato a 4 gruppi differenti:
- Un carbossilico
- Uno amminico
- Un gruppo R
- Un atomo di Idrogeno

L'unica eccezione è la *glicina*, in cui il gruppo R è un altro atomo di idrogeno.
Il carbonio $\alpha$ è quindi un centro chirale, a causa della disposizione tetraedrica degli orbitali di legame, i quattro gruppi differenti possono disporsi nello spazio in due modi diversi, quindi per ogni amminoacido sono possibili due stereoisomeri. Essendo immagini speculari l'una dell'altra non sovrapponibili, i due isomeri sono detti enantiomeri. Tutte le molecole con un centro chirale sono anche otticamente attive, cioè ruotano il piano della luce polarizzata.

Per specificare per la configurazione assoluta dei 4 sostituenti degli atomi di carbonio asimmetrici viene utilizzata una nomenclatura speciale detta di Fisher. Si utilizza il sistema D - L.
Questo sistema si bassa sulla configurazione assoluta dello zucchero a tre atomi di carbonio, la gliceraldeide.
Per tutti i composti chirali, gli stereoisomeri che hanno configurazioni correlate alla L-gliceraldeide sono designati con L. Gli stereoisomeri correlati alla D-gliceraldeide sono indicati con la lettera D. I gruppi funzionali della L-alanina vengono appaiati a quelli della L-gliceraldeide, allineando quelli che possono essere convertiti tramite una reazione chimica in una singola tappa. Il gruppo carbossilico della L-alanina viene allineato con il gruppo aldeidico della L-gliceraldeide, in quanto il gruppo aldeidico può essere convertito in un gruppo carbossilico tramite ossidazione in una singola tappa.
La nomenclatura D ed L non descrive l'attività ottica (rotazione della luce polarizzata), anche se storicamente venne utilizzata anche per quello.
Non tutti gli L-amminoacidi sono levogiri. Nella convenzione di Fisher, L e D si riferiscono soltanto alla configurazione assoluta dei quattro sostituenti attorno ad un carbonio chirale, e non alle proprietà ottiche della molecola.

Un altro sistema è il sistema RS, usato nella nomenclatura sistematica della chimica organica. Questo metodo descrive più accuratamente la configurazione di molecole organiche con più di un centro chirale.

I residui amminoacidici delle proteine sono tutti stereoisomeri L. Gli amminoacidi della serie D sono presenti solo in pochi peptidi, solitamente piccoli, come quelli della parete cellulare dei batteri, ed in qualche peptide con funzione di antibiotico.

Reazioni chimiche ordinarie restituiscono sempre una miscela racemica contenente stereoisomeri D ed L che sono indistinguibili e separabili con tradizionali tecniche chimiche. Negli organismi viventi però D ed L sono diversi, come mano destra e sinistra. La formazione di strutture stabili e ripetitive tipiche delle proteine richiede che gli amminoacidi appartengano tutti alla stessa serie stereochimica. Le cellule sono in grado di sintetizzare specificamente l'isomero L degli amminoacidi in quanto i siti attivi degli enzimi sono asimmetrici e le reazioni che essi catalizzano sono stereospecifiche.

### Classificazione in base al gruppo R
Gli amminoacidi vengono classificati in base alla loro polarità principalmente, definita dalle proprietà dei gruppi R.
La **polarità** è la tendenza ad interagire con l'acqua a pH fisiologico ovvero 7.0.
La polarità permette di semplificare raggruppando gli amminoacidi in 5 classi principale, in base a diverse proprietà dei gruppi R tra cui principalmente, appunto, la polarità.
Il raggruppamento viene semplificato utilizzando la semplice polarità poiché amminoacidi con polarità simile tendono a possedere simili caratteristiche chimiche.

Alcuni, tra cui glicina istidina e cisteina sono difficilmente caratterizzabili, non si adattano bene a nessun gruppo.



| Gruppi R alifatici non polari | Gruppi R polari non carichi | Gruppi R aromatici | Gruppi R carichi positivamente | Gruppi R carichi negativamente |
| ----------------------------- | --------------------------- | ------------------ | ------------------------------ | ------------------------------ |
| Alanina                       | Serina                      | Fenilalanina       | Lisina                         | Aspartato                      |
| Valina                        | Treonina                    | Tirosina           | Arginina                       | Glutammato                     |
| Leucina (e Isoleucina)        | Cisteina                    | Triptofano         | Istidina                       |                                |
| Glicina                       | Asparagina                  |                    |                                |                                |
| Metionina                     | Glutammina                  |                    |                                |                                |
| Prolina                       | Cistina                     |                    |                                |                                |

- **Gruppi R Alifatici non polari:** Non polari, idrofobici. Le catene laterali di alanina valina leucina ed isoleucina tendono a raggrupparsi all'interno delle proteine, stabilizzando la struttura proteica tramite interazioni idrofobiche. La glicina ha struttura più semplice e anche se è collocabile nel gruppo degli amminoacidi non polari la sua minuscola catena laterale non contribuisce alla formazione di interazioni idrofobiche.
- **Gruppi R Aromatici:** I tre amminoacidi di questo gruppo, con le loro catene laterali aromatiche, sono relativamente non polari ed idrofobici. Tutti e tre possono intervenire nelle interazioni idrofobiche. Il gruppo ossidrilico della tirosina può formare legami idrogeno, ed è un gruppo funzionale importante in alcuni enzimi. Triptofano e tirosina sono leggermente più polari della fenilalanina, per la presenza del gruppo ossidrilico nella tirosina e dell'atomo di azoto nell'anello indolico del triptofano. Triptofano e tirosina ed in misura minore la fenilalanina assorbono la luce ultravioletta. Questo spiega il caratteristico assorbimento della luce della maggioranza delle proteine ad una lunghezza d'onda di 280nm.
- **Gruppi R polari non carichi:** I gruppi R di questi amminoacidi sono molto più solubili in acqua, o più idrofilici, di quelli degli amminoacidi non polari, perché non contengono gruppi funzionali che formano legami idrogeno con l'acqua. La polarità della serina è data dal gruppo ossidrilico, come la treonina. Asparagina e glutammina dai loro gruppi ammidici. La cisteina è un caso particolare poiché la sua polarità è abbastanza modesta. È inoltre un acido debole, può formare legami idrogeno con l'ossigeno e con l'azoto
- **Gruppi R carichi positivamente (basici):** I gruppi R più idrofilici sono quelli che contengono cariche nette sia positive sia negative. Gli amminoacidi che hanno una catena laterale con una carica netta positiva a pH 7.0 sono:
	- Lisina -> Contiene un secondo gruppo amminico primario nella posizione $\epsilon$ della sua catena alifatica
	- Istidina -> Contiene gruppo amidazolico aromatico. A pH 7 l'istidina può essere carica positivamente o pressoché priva di carica. In molte reazioni catalizzate da un enzima i residui di His facilitano la reazioni agendo da donatori o da accettori di protoni
	- Arginina -> Contiene un gruppo guanidinico carico positivamente
	- **Gruppi R carichi negativamente (acidi):** I due amminoacidi che hanno gruppi R con una carica negativa netta a pH 7.0 sono aspartato ed il glutammato, ognuno dei quali ha un secondo gruppo carbossilico
#### Amminoacidi modificati
Alcuni amminoacidi possono subire modificazioni chimiche quando assemblati in una proteina.
Tipicamente questi si trovano solo tra gli amminoacidi che compongono proteine. Tra questi si hanno la 4-idrossiprolina, la 5-idrossilisina, derivati appunto dalla prolina e dalla lisina. La prima si trova nelle pareti cellulare delle cellule vegetali. Entrambe si trovano nel collagene.
Caso particolare è la selenocisteina, in cui il selenio sostiuisce l'atomo di zolfo con il selenio nella cisteina. In realtà questo è un derivato della serina.
Alcuni residui amminoacidici possono essere modificati nelle proteine transitoriamente, per aumentarne o diminuirne l'attività proteica.
Tipiche modificazioni sono Fosforilazione, Ubiquitazione, Metilazione, Glicosilazione.
Nelle cellule sono stati trovati più di 300 amminoacidi.


#### Titolazione della glicina


#### Acidi e Basi
Gruppi amminici e gruppi carbossilici insieme ai gruppi R si comportano come acidi e come basi. Questi composti sono detti anfoteri. Quando un amminoacido viene sciolto a pH neutro, e non possiede un gruppo R ionizzabile, esso esiste in soluzione sotto forma di zwitterione, ovvero ione dipolare, comportandosi sia come acido sia come base.
Sono detti *anfoliti* gli elettroliti *anfoterici*.
Amminoacidi monoammino e monocarbossilico, come l'alanina, quando è completamente protonato è un acido diprotico dato che ha due gruppi, il $-COOH$ ed il $-NH_3^+$, che possono cedere protoni.

Le proprietà che gli amminoacidi hanno in comune consentono di fare generalizzazioni.

- Innanzitutto gli amminoacidi con un solo gruppo $\alpha$-carbossilico ed un solo $\alpha$-amminico ed un gruppo R non ionizzabile hanno curve di titolazione simili alla glicina.
- Gli amminoacidi con un gruppo R ionizzabile invece hanno curve di titolazione più complesse con 3 fasi che corrispondono alle 3 possibili tappe di ionizzazione. La terza fase di titolazione del gruppo R ionizzabile si sovrappone parzialmente a quella della titolazione del gruppo $\alpha$-carbossilico, a quella del gruppo $\alpha$-amminico o ad entrambe.
	- I punti isoelettrici di questo gruppo di amminoacidi riflettono il tipo di gruppo R ionizzabile che è presente nella molecola. Ad esempio il glutammato ha un pI pari a 3,22. Questo è considerevolmente più basso della glicina. Ciò è dovuto alla presenza di due gruppi $\alpha$-carbossilici che contribuiscono con una carica netta negativa di -1 che controbilancia la carica netta positiva +1 del gruppo amminico, al punto medio dei loro valori di pKa(3,22). L'istidina analogamente ha due gruppi carichi positivamente quando sono protonati, ed il suo pI è pari a 7,59, molto più alto della glicina. In condizioni di completa esposizione ad ambiente acquoso, l'istidina è l'unico amminoacido con un gruppo R con pKa > 6.0, e puó comportarsi così da tampone ad un pH vicino alla neutralità, condizione che si ritrova solitamente nei fluidi intracellulari ed extracellulari della maggior parte degli animali e dei batteri


[[Peptidi e Proteine]]