---
publish: true
---
 [[Amminoacidi]]

# Introduzione alle proteine

I peptidi e le proteine sono polimeri degli amminoacidi. Si parla di peptidi o proteine partendo dai più piccoli peptidi formati da 2-3 a.a. fino ad arrivare a proteine con migliaia di residui amminoacidici.

Due molecole di amminoacidi possono unirsi mediante un legame ammidico, chiamato legame peptidico. Si forma per condensazione tra $\alpha$-carbossilico di un amminoacido e l'$\alpha$-amminico di un altro amminoacido.
La formazione di questo legame è termodinamicamente sfavorita in condizioni biochimiche standard, favorendo gli amminoacidi non legati rispetto al dipeptide. Per renderla termodinamicamente favorita è necessario modificare il gruppo carbossilico o attivarlo, in modo che il suo gruppo ossidrilico possa essere eliminato più facilmente.

Per la nomenclatura:
- Pochi a.a. legati tra loro:
	- Dipeptide -> 2 a.a.
	- Tripeptide -> 3 a.a.
	- Tetrapeptide -> 4 a.a.
	- ecc...
- Oligopeptide -> Numero di a.a. relativamente piccolo
- Polipeptide -> Numeri do a.a. elevato con massa molecolare < 10000
- Proteina -> Massa molecolare > 10000

In genere polipeptide e proteina sono usati come sinonimi, anche se polipeptide si utilizza per masse molecolare <10000 e proteina per masse molecolare >10000.

L'idrolisi del legame peptidico avviene molto lentamente a causa di elevata energia di attivazione.
I legami peptidici delle proteine sono abbastanza stabili, la vita media è di circa 7 anni nella maggior parte delle condizioni cellulari.

I peptidi contengono solo un $\alpha$-amminico ed un $\alpha$-carbossilico libero, posti all'estremità della catena.
Questi gruppi ionizzano come quelli degli amminoacidi liberi, la differenza sta nelle costanti di ionizzazione, che sono diverse data l'assenza del gruppo con carica opposta sul carbonio $\alpha$.
I gruppi amminici e carbossilici di tutti gli altri amminoacidi terminali sono coinvolti in legami covalenti tra loro, quindi non sono ovviamente ionizzabili, e quindi non contribuiscono al comportamento acido/basico del peptide.
Alcuni gruppi R sono però ionizzabili. Il comportamento acido-basico di un peptide può quindi essere previsto in base agli $\alpha$-carbossilici e $\alpha$-amminici terminali ed in base anche ai gruppi R ionizzabili. 
Il valore di pKa di un gruppo R può alterarsi quando l'amminoacido viene coinvolto in un peptide, a causa della perdita di carica nei sui gruppi $\alpha$-amminici e carbossilici e alle interazioni con altri gruppi R. Contribuiscono anche fattori ambientali.
Come gli amminoacidi liberi, anche i peptidi hanno curve di titolazione caratteristiche ed uno specifico pH isoelettrico pI, in corrispondenza del quale non si muovono in un campo elettrico.

## Caratteristiche Strutturali 

Non è possibile generalizzare sul peso molecolare dei peptidi biologicamente attivi e delle proteine in relazione alle loro funzioni.
Peptidi naturali hanno dimensioni di catena che vanno da 2 a migliaia di aa.
Molti peptidi di piccole dimensioni svolgono la loro funzione a basse concentrazioni:
- Ormoni dei vertebrati sono piccoli peptidi
	- Ossitocina -> Contrazione uterina
	- Bradichidina -> Previene infiammazione dei tessuti
	- Fattore di rilascio della tireotropina -> Si forma in ipotalamo, stimola la secrezione della tireotropina
- Veleni tossici dei funghi
	- Ammanatina
- Antibiotici

Ovviamente le proteine hanno catene di lunghezza estremamente variabile.
Alcune proteine sono costituite da una singola catena polipeptidica, altre invece sono *multisubunità*, ovvero composte da più catene polipeptidiche associate in modo non covalente.
Una proteina multisubunità può avere catene identiche o diverse tra loro.
Le identiche la proteina è detta *oligomerica* e le unità identiche sono dette *protomeri*. L'emoglobina è composta da 4 subunità: 2 catene $\alpha$ identiche e due catene $\beta$ identiche, unite da interazioni non covalenti. Ogni subunità $\alpha$ è unita ad una subunità $\beta$. L'emoglobina può essere considerata come un tetramero oppure un dimero $\alpha\beta$.
Pochissime proteine contengono due o più catene polipeptidiche unite da legami covalenti, un esempio è l'insulina. In questi casi i polipeptidi non sono considerati subunità, ma sono indicati semplicemente come catene.
La composizione amminoacidica è sempre molto variabile. Anche stesse proteine in organismi diversi possono presentare composizione amminoacidica vastamente differente.
In modo approssimativo si può calcolare il numero di amminoacidi in una proteina dividendo per 110 il suo peso molecolare. Anche se la massa molecolare media degli aa è 138, bisogna tener conto che gli amminoacidi più piccoli sono anche i più rappresentati nella maggior parte delle proteine. Tenendo conto di questo, la massa molecolare media si abbassa a 128. La formazione di un legame peptidico richiede il rilascio di una molecola d'acqua, che ha massa molecolare 18, quindi 128-18=110.

### Gruppi prostetici
Alcune proteine presentano gruppi chimici addizionali associati permanentemente. Esse sono chiamate **proteine coniugate**. La parte non amminoacidica di un coniugato viene chiamata *gruppo prostetico*.
Sono classificate in base al gruppo:
- Lipoproteine
- Glicoproteine
- Fosfoproteine
- Emeproteine
- Flavoproteine
- Metalloproteine

[[Strutture delle proteine]]
