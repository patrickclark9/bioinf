---
publish: true
---
# Strutture Secondarie
Le strutture secondarie si riferisconoad un segmento polipeptidico e descrivono l'organizzazione spaziale della catena principale, senza tener conto della conformazione delle catene laterali o delle relazioni tra gli altri segmenti della proteina.
Si dice *regolare* se la struttura presenta angoli $\phi$ e $\psi$ invariati all'interno del segmento.
Poche strutture secondarie sono abbastanza stabili e possono intervenire regolarmente in molte proteine.

- $\alpha$ elica
- $\beta$ configurazione (o $\beta$ ripiegamento, sono due strutture differenti)
- random coil se non è nessuna delle precedenti
Random coil non è propriamente corretto, dato che l'avvolgimento non è mai casuale, assume sempre una specifica conformazione adatta alla struttura e alla funzione della proteina.


## $\alpha$ elica
Struttura regolare che si ripete ogni 5,15-5,2 Å (l'Å corrisponde a circa un tipico legame C-H).
Tipica dell'$\alpha$-cheratina dei capelli e degli aculei del porcospino.
In questa struttura lo scheletro carbonioso polipeptidico si avvolge strettamente attorno ad un asse immaginario che attraversa longitudinalmente la parte centrale della spirale, mentre i gruppi R dei residui sporgono al di fuori dello scheletro elicoidale.
È costituito da un'unita ripetuta che forma il giro dell'elica ogni 5,4 Å lungo l'asse maggiore.
Gli atomi dello scheletro dei residui amminoacidici in un prototipo di $\alpha$ elica hanno un insieme caratteristico di angoli diedrici che definiscolo la conformazione dell'elica.
I segmenti di $\alpha$ elica nelle proteine si discostano leggermente da questi valori e possono variare anche in un singolo segmento. Si formano così lievi torsioni o ripiegamenti rispetto all'asse dell'elica.
Tra le due $\alpha$ eliche possiblii, sinistrorsa e destrorsa, la destrorsa è la prevalente.
La sinistrorsa estesa è teoricamente meno stabile e non è osservata nelle proteine.
L'$\alpha$ cheratina è composta principalmente da $\alpha$ eliche.
L'$\alpha$ elica è la struttura che si forma con più facilità, poichè:
- La disposizione dei legami idrogeno è la migliore possibile
- La struttura viene stabilizzata da legami idrogeno che si formano tra l'idrogeno legato all'azoto elettronegativo di un legame peptidico e l'atomo di ossigeno carbonilico del quarto amminoacido successivo in direzione dell'N-terminale.
- Ogni legame peptidico partecipa alla formazione di legami idrogeno (esclusi quelli all'estremità dell'elica)
Ciascun giro d'elica è composto da 3-4 legami idrogeno -> Buona stabilità strutturale.
All'estremità dell'elica ci sono sempre alcuni gruppi carbonili ammidici o amminici che non possono partecipare alla formazione dell'elica, poichè esposti al solvente e quindi impegnati in legami idrogeno con l'acqua, oppure perchè esposti con altre parti della proteina in grado di formare legami idrogeno.

$\alpha$ eliche si possono formare sia con residui D sia L. È essenziale che gli stereoisomeri che compongono un'elica siano sempre gli stessi, altrimenti la struttura non si forma.
La forma più stabile di $\alpha$ elica è la destrorsa composta da amminoacidi D.

### Fattori di impatto per la formazione delle eliche
Ogni amminoacido in un polipeptide ha una intrinseca tendenza a formare un'$\alpha$ elica. Non tutte le sequenze di residui in un polipeptide sono in grado di formare $\alpha$ eliche stabili.
Ad esempio, una serie di residui glutammato a pH 7.0 difficilmente potrà formare un'$\alpha$ elica, dato che i gruppi carbossilici carichi negativamente dei vari residui glutammato tenderanno a respingersi a vicenda, impedendo attivamente la formazione dell'elica. Stesso discorso vale per Lys o Arg, che hanno gruppi carichi positivamente.

I residui Asn, Ser, Thr e Cys possono destabilizzare l'$\alpha$ elica se vicini in una catena polipeptidica.
L'avvolgimento dell'$\alpha$ elica può generare anche interazioni tra una catena laterale amminoacidica ed una distante 3-4 residui.
Spesso residui carichi positivamente si trovano distanziati 3-4 quattro residui da quelli carichi negativamente, in modo che si possano formare interazioni ioniche tra le catene laterali.
Due residui aromatici sono spesso distanziati nello stesso modo, trovandosi sovrapposti, stabilizzati dall'effetto idrofobico.

I residui Pro e Gly hanno la propensione più bassa a formare strutture ad $\alpha$ elica.
- Pro -> L'atomo di azoto è coinvolto in un anello rigido, e non permette la rotazione attorno al legame $N-C_\alpha$. Ogni residuo Pro introduce un ripiegamento destabilizzante in una struttura ad $\alpha$ elica. Inoltre l'azoto in Pro coinvolto in un legame peptidico non ha l'atomo di idrogeno sostituente, necessario per generare un legame idrogeno con altri residui
- Gly -> Flessibilità conformazionale superiore a tutti gli altri residui, quindi i polimeri di glicina tendono ad assumere strutture avvolte "casualmente", diverse da $\alpha$ elica

Infine, l'ultimo fattore di impatto per la formazione di un $\alpha$ elica è dato dalla natura dell'amminoacido localizzato all'estremità del segmento di un polipeptide con struttura ad $\alpha$ elica.
In ogni legame peptidico esiste un piccolo dipolo elettrico, che si sommano attraverso i legami idrogeno presenti nell'elica e quindi il dipolo netto aumenta con l'aumentare dell'elica.
Le cariche parziali negative e positive del dipolo dell'elica risiedono sui gruppi N-H e C-O dei legami peptidici alle estremità carbossi e ammino terminali dell'elica.
Per questo motivo, gli amminoacidi carichi negativamente tendono ad essere presenti all'estremità amminoterminale del segmento elicoidale, dove possono generare interazioni stabilizzanti con la carica positiva del dipolo all'elica. Un residuo carico positivamente sarebbe destabilizzante. Viceversa per il carbossiterminale.

## $\beta$ Conformazione
Struttura più estesa della catena polipeptidica, definita dalla disposizione degli atomi dello scheletro secondo specifici angoli diedrici. Si estende secondo una conformazione a zig-zag, a differenza dell'elica.
La disposizione di diversi segmenti tutti in conformazione $\beta$ viene chiamata $\beta$ foglietto.
Per effetto della struttura a zig-zag dei singoli segmenti del polipeptide, il foglietto appare di forma piatta.
I legami si formano tra regioni adiacenti delle catene polipeptidiche all'interno del foglietto.
I singoli segmenti che formano un foglietto $\beta$ generalmente sono vicini l'uno all'altro nella catena, ma possono trovarsi anche lontani nella sequenza lineare del polipeptide, e possono essere addirittura in catene polipeptidiche diverse.
I gruppi R di a.a. adiacenti sporgono dalla struttura a zig-zag in direzioni opposte, creando una sorta di alternanza "sopra-sotto".
Le catene polipeptidiche adiacenti di un $\beta$ foglietto possono essere parallele o antiparallele (stesso o diverso orientamento del legame carboammidico NH-CO). Le due strutture sono simili, anche se il periodo che si ripete è più corto per la conformazione parallela (6.5Å anzichè 7Å per l'antiparallela) e la disposizione dei legami idrogeno presenti all'interno del filamento sono essenzialmente rettilinei nel $\beta$ foglietto antiparallelo, mentre nella variante parallela essi sono distorti.

### $\beta$ Ripiegamenti
Nelle proteine gloobulari, che hanno struttura ripiegata compatta, alcuni residui si trovano in ripegamenti o anse dove la catena polipetidica inverte la sua direzione.
Questi ripiegamenti collegano tratti successivi in $\alpha$ eliche o $\beta$ conformazioni. 
Sono comuni i ripiegamenti $\beta$, che collegano le estremità di due segmenti adiacenti di un $\beta$ foglietto antiparallelo.
La struttura è costituita da un ripiegamento $\beta$ a 180 gradi di una sequenza di 4 residui, dove il gruppo carbonilico del primo residuo forma un legame idrogeno con l'idrogeno legato all'azoto del quarto amminoacido successivo. I legami peptidici dei due residui centrali non partecipano alla formazione di legame.
Diversi tipi di ripiegamenti $\beta$ sono stati descritti in base agli angoli $\phi$ e $\psi$ dei legami che collegano i quattro residui che compongono il ripiegamento.
Gly e Pro spesso si trovano in $\beta$ ripiegamenti
- Gly -> Struttura piccola e flessibile
- Pro -> I legami peptidici che coinvolgono l'azoto imminico della prolina assumono facilmente configurazione cis, che è particolarmente adatta ai foglietti $\beta$.
Ripiegamenti $\beta$ comuni si formano alla superficie di proteine, dove gruppi peptidici di due residui amminoacidici centrali possono formare legami idrogeno con l'acqua.

Tra i ripiegamenti esiste il meno comune ripiegamento $\gamma$, formato da 3 residui, con legame idrogeno tra primo e terzo.

## Strutture ripetitive
Esistono altre strutture ripetitive in alcune proteine specializzate (e.g. collagene).
Ogni struttura secondaria può essere descritta definendo i valori di $\phi$ e $\psi$ associati ad ogni residuo. Dal grafico di Ramachandran emerge che $\alpha$ eliche e $\beta$ foglietti rientrano in un ambito abbastanza ristretto di strutture secondarie stericamente permesse.
La maggioranza di valori di $\phi$ e $\psi$ delle proteine note ricade nelle regioni che il grafico segnala come permesse. I valori però sono per la maggior parte vicini a quelli previsti per $\alpha$ eliche e $\beta$ foglietti.
Solo Gly si trova spesso al di fuori delle conformazioni permesse, che grazie alla sua catena laterale molto piccola, può rientrare in conformazioni stericamente impedite agli altri amminoacidi.

[[Strutture Terziarie]]