---
publish: true
---
# Introduzione di enzimi
Gli enzimi sono per lo più proteine, fatta eccezioni per alcuni RNA catalitici. La loro funzione principale è quella di catalizzare reazioni, dato che le molecole biologiche sono relativamente stabili a pH neutro temperatura ambiente ed ambiente acquoso della cellula, alcune reazioni sarebbero estremamente lente senza l'utilizzo di fattori enzimatici. Molte reazioni inoltre possono non essere spontanee o anche molto improbabili nell'ambiente cellulare, come la formazione transitoria di un intermedio catalitico instabile o la collisione tra due o più molecole con un certo orientamento, essenziale per la reazione.
Le reazioni necessarie per digerire le sostanza nutrienti, per inviare segnali nervosi o per contrarre un muscolo non avvengono a velocità sufficiente senza enzimi.
Un enzima super questi problemi generando un ambiente specifico in cui una data reazione è energeticamente favorita. Una caratteristica delle reazioni catalizzate dagli enzimi è proprio quella di avvenire all'interno dei confini di una tasca dell'enzima chiamata sito attivo. La molecole che si lega al sito attivo è detta substrato.
Spesso il substrato è sequestrato dal sito attivo. La formazione complesso-substrato è essenziale per la catalisi ed è anche il punto di partenza per l'elaborazione matematica che definisce il comportamento cinetico delle reazioni catalizzate da enzimi.

## Enzimi cofattori e coenzimi
Alcuni enzimi possono funzionare in isolazione, senza l'aiuto di altri fattori. Tuttavia altri necessitano la presenza di fattori esterni, tra cui troviamo:
- Cofattori -> Componenti chimici, costituiti da uno o più ioni quali:
	- Fe2+
	- Mg2+
	- Mn2+
	- Zn2+
- **Coenzimi** -> I coenzimi sono trasportatori transitori di specifici gruppi funzionali. La maggior parte deriva da vitamine e nutrienti organici presenti nella dieta in piccole quantità.

Alcuni enzimi necessitano sia di cofattori (ioni metallici) sia di coenzimi.
Enzima + cofattore è definito gruppo prostetico.

**Oloenzima** -> Enzima + tutti i cofattori necessari
**Apoenzima / Apoproteina / Proteina forma Apo** -> Presa in considerazione solo la parte proteica, senza cofattori 


## Enzimi modificano la velocità di reazione
Gli enzimi alterano unicamente la velocità di reazione. Essendo catalizzatori, essi non si consumano, catalizzano anche la reazione inversa (R -> P e P -> R). I catalizzatori non modificano gli equilibri, quindi concentrazione dei reagenti e dei prodotti rimangono uguali, quindi non ci sono cambiamenti di concentrazione tra reagenti e prodotti.
L'equilibrio dipende dalla differenza nei livelli di energia libera tra R e P (reagenti e prodotti). Anche se la $\Delta G$ di reazione è a favore dei prodotti (è negativo; allo stato basale (punto di partenza di una reazione in un senso o nell'altro), l'energia libera di P è minore di quella di R), questo non significa che la velocità di conversione sia elevata. 
Tra R e P esiste una barriera energetica che corrisponde all'energia libera necessaria ad allineare i gruppi reagenti a formare cariche transitorie instabili, a riorganizzare i legami e a produrre altre trasformazioni che servono alla reazione per procedere in una delle due direzioni.

Perchè possa avvenire la reazione, le molecole devono superare la barriera e quindi devono raggiungere un livello energetico più elevato di quello basale. Al punto più alto della curva, la molecola ha la stessa probabilità di decadimento verso S o verso P, dato che entrambe le vie sono in discesa.
Questo stato è detto **stato di transizione**, non corrisponde ad una specie chimica on una stabilità significativa, quindi non è un intermedio di reazione.
È più semplicemente un momento molecolare transitorio in cui alcuni eventi come la rottura di un legame, la formazione di un legame o la comparsa di una carica devono procedere fino al punto preciso in cui il composto acquista la probabilità di diventare il prodotto o tornare al substrato.
La differenza di energia tra stato base e transitorio è detta energia di **attivazione**.
La velocità dipende dalla energia di attivazione. Ad elevate energie di attivazione corrispondono basse velocità di reazione.
Velocità di reazione -> Aumenta con aumentare di T, p ecc...
Energia di attivazione -> Abbassata aggiungendo un catalizzatore
I catalizzatori quindi aumentano la velocità di reazione. Come detto,  i catalizzatori non si consumano, non alterano l'equilibrio, funzionano in entrambe le direzioni, aumentano la velocità di una reazione che sarebbe altrimenti estremamente lenta.

Ogni reazione è costituita quindi da diverse tappe, in cui si ha la formazione e la scomparsa di specie chiamati intermedi di reazione. 
Intermedio di reazione -> Specie chimica transitoria con tempo di vita finito.
Quando R -> P viene catalizzata da un enzima, i complessi ES ed EP sono intermedi stabili, essi occupano i punti più bassi della curva energetica del grafico della coordinata della reazione catalizzata.
L'interconversione di due intermedi sequenziali costituisce una tappa di reazione.
Se sono presenti più tappe, la velocità di reazione è determinata dalla tappa con l'energia di attivazione più elevata, che viene chiamata limitatore di velocità o limitante.
La tappa che limita la velocità può variare con le condizioni in cui avviene la reazione, e per molti enzimi tappe diverse possono avere un'energia di attivazione simile, quindi sono tutte limitanti.

Senza le energie di attivazione, le macromolecole complesse potrebbero convertirsi spontaneamente in forme molcolare più semplici. Inoltre le strutture ordinate e complesse e i processi metabolici di ogni cellula non potrebbero esistere. Nel corso dell'evoluzione gli enzimi hanno sviluppato la capacità di abbassare le energie di attivazione in modo selettivo soltanto per le reazioni necessarie per la sopravvivenza.

## Velocità di reazioni
Equilibri di reazione -> correlati alla variazione di energia libera standard della reazione stessa
Velocità di reazione -> correlata all'energia di attivazione
Un equilibrio R <-> P è descritto dalla sua costante di equilibrio Keq, o K.$$K_{eq}' = \frac{[P]}{[S]}$$
$$\Delta G^{'}{\degree} = -RT \ln K^{'}_{eq}$$

La velocità di una reazione dipende dalla concentrazione del reagente e da una costante di velocità indicata con k. Per la reazione R -> P la velocità della reazione viene espressa dall'equazione della velocità
$$ V = k[S]$$
in questa reazione la velocità dipende solo da \[S]. k indica che la reazione avviene ad una data T, p ecc..., è una costante del primo ordine e viene espressa come il reciproco del tempo $s^{-1}$.
Se dipende da due composti diversi, la reazione è di secondo ordine e k è una costante di velocità del secondo ordine espressa in $M^{-1} s^{-1}$ $$V = k[S_1][S_2]; \space \space \space k = \frac{kT}{h} \space e^\frac{\Delta G}{RT}$$
dove k è la costante di Boltzmann, h la costante di Planck.
La relazione tra velocità k ed energia di attivazione $\Delta G$ è inversa ed esponenziale.

## Specificità enzimatica
Gli enzimi sono catalizzatori molto efficaci, dato che aumentano la velocità di reazioni da 5 a 17 ordini di grandezza.
Essi sono anche estremamente specifici e possono distinguere tra molecole anche molto simili.
L'aumento della velocità, così come l'energia necessaria ad abbassare così tanto l'energia di attivazione di una specifica reazione derivano da:
1. I legami covalenti subiscono un riarrangiamento di legami covalenti che si ha durante una reazione catalizzata. Tra gruppi funzionali del substrato e dell'enzima hanno luogo molti tipi di reazioni chimiche. I gruppi funzionali catalitici di un enzima possono formare un legame covalente transitorio con il substrato, rendendolo più attivo e reattivo, oppure un gruppo può essere trasferito momentaneamente dal substrato all'enzima. In molti casi queste reazioni avvengono nel sito attivo degli enzimi. Le interazioni covalenti tra enzimi e substrato sono in grado di abbassare l'energia di attivazione generando una via alternativa a bassa energia per la reazione
2. Dalle interazioni non covalenti che si instaurano tra enzima e substrato, che aiutano a stabilizzare la struttura di una proteina e di un complesso proteina-proteina. Queste interazioni sono essenziali anche per la formazione dei complessi tra proteina e piccole molecole, compresi i substrati. L'energia delle interazioni deboli che si instaurano tra enzima e substrato serve ad abbassare l'energia di attivazione. Il fattore che distingue gli enzimi da tutti gli altri catalizzatori è la formazione di un specifico complesso ES. L'interazione tra substrato ed enzima è mediata dalle stesse forze che stabilizzano la struttura delle proteine. La formazione del complesso ES è accompagnata da un piccolo rilascio di energia libera, da cui dipende il grado di stabilità dell'interazione. L'energia che si libera dalle interazioni enzima-substrato viene detta energia di legame $\Delta G_B$ . L'energia di legame è la fonte principale di energia libera usata dall'enzima per abbassare l'energia di attivazione della reazione
 Quindi:
 - Il potere catalitico degli enzimi deriva sostanzialmente dall'energia rilasciata durante la formazione di molti legami e interazioni deboli tra substrato ed enzima
 - Le interazioni deboli diventano ottimali nello stato di transizione della reazione. I siti attivi non sono complementari al substrato come tale, ma allo stato di transizione che il substrato deve raggiungere per convertirsi nel prodotto durante la reazione enzimatica

Nei primi studi sulla specificità enzimatica, si ipotizzò che gli enzimi fossero interamente complementari al loro substrato, secondo un meccanismo chiave serratura.
Tuttavia questa ipotesi può non essere corretta quando applicata alla catalisi enzimatica, dato che un enzima complementare al suo substrato potrebbe essere un enzima non molto efficace.
Questo perchè un enzima che si adatta perfettamente al suo substrato, ma non al suo stato di transizione, agisce come impeditore della reazione, in quanto si ha una stabilizzazione del substrato.
In seguito si arrivò alla conclusione che un enzima è complementare al stato di transizione della reazione. Le interazioni infatti diventano ottimali solo quando il substrato raggiunge lo stato di transizione.
Nel complesso ES si formano alcune interazioni deboli, ma tutte le possibili interazioni si generano soltanto quando il substrato raggiunge lo stato di transizione.
L'energia libera rilasciata durante la formazione di queste interazioni controbilancia almeno in parte l'energia necessaria per arrivare in cima alla curva energetica.
La somma di energia di attivazione $\Delta G^*$ positiva, sfavorevole, e dell'energia di legame $\Delta G_B$ negativa e quindi favorevole, porta ad un abbassamento dell'energia di attivazione netta.
Anche se si forma legato all'enzima, lo stato di transizione non è una specie stabile, ma rappresenta una forma di substrato che per un breve periodo di tempo si viene a trovare in cima alla curva energetica. La reazione catalizzata da un enzima è molto più veloce di quella non catalizzata, in quanto la curva energetica è più bassa.

Le interazioni deboli di legame tra enzima e substrato rappresentano la forza trainante della catalisi. I gruppi del substrato coinvolti in queste interazioni deboli devono essere ad una certa distanza dai legami che si devono rompere o modificare. Le interazioni deboli che si formanto soltanto nello stato di transizione sono quelle che contribuiscono maggiormente alla catalisi.

La necessità di avere numerose interazioni deboli per guidare la catalisi è una delle ragioni per cui gli enzimi e alcuni coenzimi sono così grandi.
L'enzima deve fornire i gruppi funzionali per le interazioni ioniche, o di altro tipo, e i legami idrogeno, ed inoltre deve stabilire la loro giusta posizione, in modo che l'energia di legame diventi ottimale durante lo stato di transizione.
L'inserimento corretto viene raggiunto grazie al posizionamento del substrato in una cavità, il sito attivo, dove è di fatto allontanato dall'acqua. La dimensione delle proteine riflette la necessità di creare superstrutture idonee a consentire ai gruppi interagenti il corretto posizionamento e ad impedire alla cavità di collassare.

L'energia di legame che favorisce la catalisi favorisce anche la specificità dell'enzima, cioè la capacità di discriminare tra le diverse molecole simili. Catalisi e Specificità derivano dallo stesso fenomeno. Se il sito attivo di un enzima possiede gruppi funzionali disposti in modo da formare diverse interazioni ottimali con un dato substrato nello stato di transizione, l'enzima non sarà in grado di interagire altrettanto bene con un'altra molecola.
Esempio: Il substrato normale ha un gruppo ossidrilico che forma un legame idrogeno con un specifico residuo Glu dell'enzima. Qualsiasi molecola priva di questo specifico gruppo funzionale non sarà un substrato. Se invece ha un gruppo funzionale in più, e l'enzima non ha una tasca per esso, allora verrà esclusa dal sito attivo.

Affinchè la reazione avvenga, bisogna considerare i fattori in gioco.
La barriera che rallenta la reazione viene impattata da:
- L'entropia delle molecole in soluzione, che riduce la probabilità che queste interagiscano tra loro
- Le molecole di acqua di solvatazione legate con legami idrogeno che circondano e stabilizzano le biomolecole
- La distorsione del substrato
- La necessità di raggiungere un corretto allineamento tra gruppi funzionali catalitici dell'enzima

L'energia di legame può essere utilizzata per superare tutte queste barriere.

1. Una notevole riduzione dei moti relativi dei due substrati che devono reagire tra loro, detta riduzione entropica, è uno degli aspetti vantaggiosi del legame dei substrati con l'enzima. L'energia di legame mantiene i substrati nella posizione ed orientamento corretti per la reazione; questo è uno dei contributi maggiori alla catalisi, in quanto le collisioni produttive tra due molecole in soluzione possono essere molto rare. I substrati si trovano nel giusto allineamento con l'enzima grazie a numerose interazioni deboli tra substrato ed enzima. Riducendo i moti dei reagenti è possibile aumentare la velocità di reazioni di molti ordini di grandezza
2. La formazione di legami deboli tra enzima e substrato porta a desolvatazione del substrato. Le interazioni enzima-substrato sostituiscono la maggior parte dei legami idrogeno tra molecole di substrato che impediscono la reazione
3. L'energia di legame che coinvolge le interazioni deboli che si formano soltanto con lo stato di transizione aiuta a compensare termodinamicamente qualsiasi stiramento o distorsione, soprattutto la redistribuzione degli elettroni cui può andare incontro il substrato durante la reazione
4. Quando un enzima lega il substrato può andare incontro a modifiche conformazionali, indotte dalle interazioni deboli che si generano tra proteina e ligando. Questo processo si chiama adattamento indotto, e può interessare una piccola parte dell'enzima in prossimità del sito attivo, o l'intero dominio. DI solito all'interno dell'enzima si verificano piccoli cambiamenti, che portano il sito attivo nella corretta struttura. Ha lo scopo di posizionare i gruppi funzionali dell'enzima nell'orientamento corretto perchè possa avvenire il processo catalitico. Questa variazione conformazionale del sito attivo permette anche la formazione di ulteriori interazioni deboli con lo stato di transizione. La nuova conformazione dell'enzima viene così a possedere una maggiore capacità catalitica. L'adattamento indotto è una proprietà comune a tutte le proteine.

[[2. Enzimi Regolatori]]