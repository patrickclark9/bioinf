# Struttura primaria
La struttura primaria delle proteine rappresenta la sequenza amminoacidica lineare che compone il peptide.
Questa struttura è la struttura con il livello di complessità più basso.
Differenze nella struttura primaria delle proteine possono fornire numerose informazioni.
La struttura primaria determina la disposizione degli atomi nello spazio in una caratteristica struttura tridimensionale. 
Struttura e funzione sono strettamente correlate nelle proteine. La struttura delle proteine determina strettamente la loro funzione.
- Proteine di diversa funzione hanno sequenze amminoacidiche diverse
- Alterazioni nella sequenza amminoacidica (struttura primaria) anche minime possono causare gravi problemi. Esempio è l'anemia causata dalla sostituzione di un singolo amminoacido
	- Alterazioni della struttura primaria quindi possono essere causa di alterazioni di funzione della proteina
- Proteine di specie diverse con funzione identica avranno una sequenza relativamente simile

Le proteine presentano anche un certo grado di variazione all'interno della sequenza amminoacidica. Molte proteine umane sono appunto *polimorfiche*, cioè mostrano piccole variazioni all'interno della popolazione umana.
Queste variazioni non causano tipicamente alterazioni funzionali.
In poche regioni la sequenza può variare considerevolmente senza causare un'alterazione di funzione. La maggior parte però contiene regioni essenziali per il corretto funzionamento della proteina.
La frazione della struttura che è essenziale per il funzionamento corretto della proteina è molto variabile, rendendo complicato trovare una relazione tra sequenza e struttura tridimensionale, e quindi la struttura con la funzione.
Non è chiaro come la struttura primaria influenzi le strutture dimensionali di una proteina e non è possibile prevedere la struttura tridimensionale a partire dalla sequenza amminoacidica.
Sulla base della somiglianza tra sequenze amminoacidiche si possono identificare famiglie di proteine che hanno caratteristiche comuni strutturali e funzionali. Le singole proteine sono assegnate ad una famiglia in base al grado di somiglianza della sequenza. I membri di una famiglia proteica hanno in genere il 25% o più di omologie e spesso hanno in comune caratteristiche funzionali e strutturali.
Alcune famiglie sono identificabili però solo sulla base di pochi residui cruciali per una certa funzione.
Un certo numero di substrutture simili, dette domini, si trovano in molte proteine con funzioni diversificate.
Questi domini assumono strutture conformazionali che hanno un inusuale grado di stabilità, o che si sono specializzate per interagire con un determinato ambiente. Si possono dedurre relazioni evolutive dalle somiglianze funzionali tra famiglie di proteine.
Alcune sequenze amminoacidiche fungono da segnale per determinare la localizzazione cellulare, la modifica chimica o il tempo di vita.
Speciali sequenze localizzate spesso nella porzione amminica sono utilizzate da proteine che devono essere esportate fuori dalla cellula.
Altre sequenze fungono da legame per gruppi prostetici.

Omologhi -> Proteine appartenenti ad una famiglia di proteine
Paraloghi -> Omologhi che si trovano all'interno di una stessa specie
Ortologhi -> Proteine appartenenti ad una stessa famiglia in specie diverse

Alcuni segmenti di una sequenza proteica si possono trovare in certi organismi di un gruppo tassonomico ma non in altri gruppi. Queste sequenze possono essere utilizzate come sequenze di identificazione per il gruppo in cui esse si trovano. Un esempio significativo è l’inserzione di 12 amminoacidi vicino alla terminazione amminica delle proteine EF-1 /EF-Tua in tutti gli archea e gli eucarioti, ma non nei batteri. Questa particolare sequenza è uno dei molti indici biochimici che possono aiutare a stabilire la relazione evolutiva degli eucarioti e degli archea. Le sequenze di identificazione sono state utilizzate per stabilire relazioni evolutive tra gruppi di organismi a diversi livelli tassonomici.

## Strutture Tridimensionali
La disposizione spaziale degli atomi di una proteine o di una sua porzione è detta conformazione. Le conformazioni possibili in una proteina sono tutte le strutture che essa può assumere senza rottura dei legami covalenti.
Una proteina può teoricamente assumere molte conformazioni differenti. Di queste però solo una o poche sono prevalenti in condizioni biologiche. La modifica della conformazione è necessaria quando le proteine legano altre molevole o catalizzano una reazione.
Le proteine assumono tendenzialmente le conformazioni più termodinamicamente stabili.
Una proteina è detta **nativa** se si trova in una conformazione *funzionale*.
In molte proteine solo una caratteristica struttura o un piccolo gruppo di esse sono strettamente correlate alla funzione. Alcune parti invece sono prive di strutture distinguibili, e si trovano quindi in uno stato disordinato.
Poche proteine invece sono del tutto disordinate, nonostante siano funzionanti.

### Stabilità
La stabilità nelle proteine può essere definita come la tendenza a mantenere una conformazione nativa. Le proteine native però sono relativamente stabili.
La differenza di Energia libera $\Delta G$ dello stato avvolto e non avvolto in una tipica proteina è tra i 20 ed i 65 kJ/mol.
Lo stato non avvolto è caratterizzato da un elevato grado di entropia conformazionale, date il numero enorme di conformazioni che essa può assumere.
L'entropia e le interazioni dei numerosi gruppi delle catene polipeptidiche con il solvente (acqua) tendono a mantenere le proteine in uno stato non avvolto.
Le interazioni che si oppongono a questi effetti sono:
- Ponti Disolfuro -> Assenti in molte proteine, l'ambiente interno alle cellule è altamente riducente, a causa di elevata concentrazione di agenti riducenti come il glutatione. La maggior parte dei gruppi sulfidrilici rimane ridotto. All'esterno della cellula l'ambiente è spesso ossidante ed è quindi più facile che avvenga la formazione dei legami disolfuro. I ponti disolfuro sono poco comuni in proteine batteriche, comuni nei batteri termofili ed archea.
- Interazioni Deboli: -> Nelle proteine intracellulari hanno rilevanza particolare nell'avvolgimento delle catene polipeptidiche in strutture secondarie e terziarie. Anche l'associazione di più catene polipeptidiche che genera strutture quaternarie dipende dalle interazioni deboli. La struttura proteica viene stabilizzata dai legami deboli, che sono estremamente numerosi, poichè l'energia necessaria per rompere un legame debole è tra le 100 e le 10 volte più bassa rispetto a quella necessaria per rompere un legame covalente (0.4-30 kJ/mol contro 200-420 kJ/mol). In genere le conformazioni con $\Delta G$ più basso sono quelle con i maggior numero di interazioni deboli.
	- Legami idrogeno
	- Effetto idrofobico
	- Interazioni Ioniche
La stabilità di una proteina non è semplicemente la somma delle energia di formazione delle molte interazioni deboli all'interno della proteina stessa. Per ogni legame idrogeno che si forma all'interno di una proteina durante il suo avvolgimento, un altro legame idrogeno deve essere rotto tra lo stesso gruppo e l'acqua. Il contributo che ciascun legame idrogeno da alla stabilità globale, cioè la differenza in energia libera tra gli stati avvolto e non avvolto è vicino allo zero.
Le interazioni ioniche possono essere stabilizzanti o destabilizzanti.

Esaminando il contributo delle interazioni deboli alla stabilità delle proteine, si nota che in genere l'effetto che prevale è quello idrofobico. Le molecole di acqua pura formano legami idrogeno tra loro che mantiene legate tra loro le molecole, nessun'altra molecola ha la stessa capacità di formare questi legami.
La presenza di qualsiasi altra molecola causa la rottura di questi legami idrogeno. Quando l'acqua circonda una molecola idrofobica, la disposizione ottimale dei legami idrogena genera un involucro altamente ordinato di molecole d'acqua, lo strato di solvatazione, intorno alla molecola idrofobica.

L'aumento dell'ordine nelle molecole d'acqua dello strato di solvatazione crea una diminuzione sfavorevole dell'entropia. Quando più gruppi non polari si riuniscono, la dimensione dello strato di solvatazione si riduce, in quanto ciascun gruppo non presenta più l'intera superficie rivolta verso l'acqua. Questo porta ad un aumento dell'entropia, che costituisce la forza termodinamica principale che consente l'associazione di gruppi idrofobici dell'acqua.
Le catene laterali delle proteine tendono ad raggrupparsi all'interno delle proteine stesse, lontano dall'acqua. Le sequenze amminoacidiche della maggior parte delle proteine presentano numerose catene laterali di amminoacidi idrofobici.
Completato il ripiegamento, queste catene vengono raggruppate all'interno formando il nucleo idrofobico della proteina.
I gruppi polari possono formare legami idrogeno con l'acqua, per questo sono idrosolubili.
Il numero di legami idrogeno per unità di massa è generalmente più elevato nell'acqua pura, rispetto a qualsiasi altro liquido o soluzione.  Vi sono quindi limiti alla solubilità anche delle molecole più polari, perchè la loro presenza fa diminuire il numero di legami idrogeno per unità di massa, cioè la disponibilità di molecole di solvente. Anche attorno alle molecole polari si forma uno strato di solvatazione.
Anche se l'energia di formazione di un legame idrogeno intramolecolare tra due gruppi polari di una macromolecola viene in gran parte annullata, in quanto contemporaneamente si rompono le interazioni tra gli stessi gruppi polari e l'acqua. Il rilascio di molecola d'acqua libere determinato dalle interazioni intramolecolari rappresenta la forza entropica trainante per l'avvolgimento della macromolecola.
La maggior parte della variazione di energia libera che si verifica quando in una proteina si formano interazioni deboli deriva quindi dall'aumento dell'entropia della soluzione acquosa circostante, per effetto dell'ammassamento delle superfici idrofobiche. In questo modo viene controbilanciata la perdita di entropia conformazionale dovuta all'assunzione della conformazione ripiegata da parte del polipeptide.
L'effetto idrofobico è importante per stabilizzare la conformazione. L'interno di una proteina è in genere costituito da un nucleo di catene laterali  idrofobiche addensate. È anche importante che tutti i gruppi polari o carichi all'interno delle proteine trovino le controparti corrette per la formazione di legami idrogeno e di interazioni ioniche. Anche se un legame idrogeno contribuisce poco alla stabilità della struttura nativa, la presenza di gruppi che possono formare legami idrogeno nei nuclei idrofobici delle proteine senza controparte corretta può essere destabilizzante, conformazioni che contengono tali gruppi sono termodinamicamente improbabili. La variazione di energia libera che si ha tra questi gruppi e le loro controparti nel solvente può essere superiore alla differenza di energia libera tra lo stato ripiegato e lo stato disordinato. 
I legami idrogeno si formano cooperativamente (un legame stimola la formazione di un altro legame) durante la formazione delle strutture secondarie che rendono ottimale i legami idrogeno. I legami idrogeno sono fondamentali nel ripiegamento delle proteine.

L'interazione tra gruppi con cariche opposte forma una coppia ionica, o legame salino, che ha effetto sia destabilizzante sia stabilizzante sulla struttura delle proteine.
Come con i legami idrogeno, le catene laterali cariche degli amminoacidi interagiscono con l'acqua e con i sali quando la proteina ha una struttura disordinata.
La perdita di queste interazioni deve essere presa in considerazione quando si valuta l'effetto di un legame salino sulla stabilità di una proteina ripiegata.
La forza dei legami salini aumenta quando passando da un ambiente a bassa costante dielettrica, cioè da un solvente acquoso polare ($\epsilon = 80$) all'interno non polare di una proteina $\epsilon = 4$.
I legami salini quindi possono contribuire significativamente a stabilizzare la struttura delle proteine, soprattutto quelli in parte o del tutto compresi all'interno della proteina.
Questo spiega la presenza di molti legami salini all'interno delle proteine degli organismi termofili. Le interazioni ioniche limitano anche la flessibilità delle proteine e conferiscono alla struttura una forma caratteristica che l'effetto idrofobico non conferisce.


Le interazioni di Van der Walls sono un altro tipo di interazione debole che hanno effetto significativo in ambiente atomico altamente compattato di una proteina.
Queste sono interazioni dipolo-dipolo che coinvolgono:
- i dipoli elettrici permanenti presenti in alcuni gruppi
- i dipoli transitori che derivano da fluttuazioni delle nuvole elettroniche che circondano gli atomi all'interno di gruppi funzionali
- i dipoli indotti, generati da interazioni tra un atomo ed un altro appartenente ad un dipolo permanente o transitorio
La forza attrattiva si forma quando gli atomi si avvicinano. Agisce solo a livello delle piccole distante intermolecolari: 0.3-0.6 nm. Come i legami idrogeno sono molto deboli, quindi individualmente contribuiscono pco alla stabilità. In una proteina organizzata o all'interno di una regione di contatto tra due proteine, o tra proteine ed una molecola con complementarietà di superficie, queste interazioni possono diventare numerose.

### Regole per le strutture
1. I residui idrofobici per lo più si trovano all'interno delle proteine, lontano dall'acqua
2. Il numero di legami idrogeno e delle interazioni ioniche nella proteina è massimo, riducendo in questo modo il numero di legami idrogeno dei gruppi ionici non correttamente appaiati.
Queste regole si applicano alla maggior parte delle strutture proteiche.

Proteine di membrana e intrinsecamente disordinate seguono regole diverse, a causa delle loro particolari funzione o delle proprietà dell'ambiente in cui si trovano. Le interazioni debole svolgono un ruolo importante anche per questo tipo di proteine.


### Il legame peptidico
Il legame peptidico è rilevante per determinare la conformazione di un polipeptide.
Gli atomi di carbonio $\alpha$ di residui amminoacidici adiacenti sono separati da tre legami covalenti che si susseguono:
$$C_\alpha - C - N - C_\alpha$$
C-N nei legami peptidici è leggermente più corto di C-N in ammine primarie. Gli atomi del legame peptidico sono complanari.
L'ossigeno ha una carica negativa parziale e l'azoto ha una carica positiva parziale, generando quindi così un dipolo elettrico. I sei atomi del gruppo peptidico giacciono sullo stesso piano e l'atomo di ossigeno del gruppo carbonilico si trova in trans con l'atomo di idrogeno legato all'azoto ammidico.
I legami C-N non possono quindi ruotare liberamente, a causa del loro parziale carattere di doppio legame.
È permessa la rotazione tra $N-C_\alpha$ e $C_\alpha-C$. Lo scheletro della catena polipeptidica può quindi essere considerata come una serie di piani rigidi in cui i piani consecutivi hanno in comune un punto di rotazione in corrispondenza di $C_\alpha$. 
La rigidità del legame peptidico limita severamente il numero di conformazioni assumibli.
La conformazione del peptide è infine definita da tre angoli di torsione:
- $\phi$
- $\psi$
- $\omega$
Riflettono la rotazione intorno a ciascuno dei tre legami che si ripetono nello scheletro del peptide.
Due vettori di legame successivi descrivono un piano, tre vettori descrivono due piani.
L'angolo che si instaura tra questi due piani è quello che dobbiamo misurare per ottenere la conformazione della proteina.

In teoria $\phi$ e $\psi$ possono avere qualsiasi valore compreso tra 180 e -180 gradi, ma in realtà alcuni valori non permessi a causa di ingombri sterici tra atomi dello scheletro carbonioso e le catene laterali degli amminoacidi. Per questo motivo la conformazione in cui $\phi$ e $\psi$ hanno valore 0 non è permessa. Va considerata come punto di riferimento per la descrizione degli angoli.
Il grafico di Ramachandran mostra i valori permessi per $\phi$ e $\psi$.

[[Strutture Secondarie]]
