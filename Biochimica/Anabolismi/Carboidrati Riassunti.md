# Saccaridi

Due monosaccaridi si uniscono per legame glicosidico.
I legami glicosidici possono essere:
- O-Glicosidici -> Si forma tra ossidrilico di uno zucchero ed il carbonio anomerico dell'altro zucchero. Gli acidi lo rompono facilmente, le basi no.
- N-Glicosidici -> Si formano tra carbonio anomerico dello zucchero ed un atomo di azoto nelle glicoproteine (N-Glicosilazione)
I saccaridi hanno una forma lineare e più forme cicliche. Quando il carbonio anomerico è impegnato in un legame glicosidico, l'interconversione tra forma lineare e cicliche  non può avvenire.
L'ossidazione dello zucchero avviene solo con la forma lineare, ovvero il carbonio carbonilico viene ossidato solamente quando lo zucchero è in forma lineare, quindi la formazione di un legame glicosidico rende resistente all'ossidazione i disaccaridi, quindi non riducente.

In disacarridi e polisaccaridi, l'estremità in cui lo zucchero possiede il carbonio anomerico libero è detta estremità riducente. L'altra è detta non riducente. 

Il lattosio è formato da D-Galattosio e D-Glucosio legati mediante legame glicosidico. Il carbonio anomerico del glucosio è libero, quindi è riducibile. Le $\beta$-Galattosidasi sono una classe di enzimi che rompono il legame tra D-Glucosio e D-Galattosio. Un individuo intollerante non ha gli enzimi per rompere questo legame, e il disaccaride trasloca nell'intestino crasso. Qui aumenta l'osmolarità a causa del lattosio disciolto, che impedisce l'assorbimento di acqua da parte dell'intestino e il suo trasferimento al sangue, provocando la formazione delle feci acquose. I batteri intestinali generano CO2 fermentando il lattosio, causando il gonfiore, i crampi ed il gas associato all'intolleranza.

Il saccarosio, glucosio + fruttosio, sintetizzato dalle piante ma da nessun animale superiore. Esso non ha carboni anomerici liberi, quindi non è riducente. Entrambi i carboni anomerici sono coinvolti nel legame glicosidico.

## Polisaccaridi
Polisaccaridi:
- Eteropolisaccaridi -> Diversi monomeri ripetuti
- Omopolisaccaridi -> Stesso monomero ripetuto
	- Lineari  -> Nessuna ramificazione
	- Ramificati -> Ramificazione in uno o piú punti
Omopolisaccaridi:
- Amido -> Composto da amilopectina ed amilosio. Riserva energetica delle piante
	- Amilopectina -> Polimero del glucosio ramificato legami $\alpha1\rightarrow4$, ramificato ogni 24-30 residui con legami legami $\alpha1\rightarrow6$
	- Amilosio -> Polimero del glucosio lineare, come il maltosio legami $\alpha1\rightarrow4$
- Glicogeno -> Polimero del glucosio legami $\alpha1\rightarrow4$ con ramificazioni che formano legami $\alpha1\rightarrow6$. Più ramificato (8-12 residui), quindi più compatto. Abbondante nel fegato e nel muscolo scheletrico, riserva energetica degli animali. Ogni ramificazione termina con estremità non riducente. Quando viene utilizzato per energia, il glucosio viene rimosso dall'estremità non riducente. Gli enzimi agiscono su estremità non riducenti, operando su piú estremità contemporaneamente. Il glicogeno rispetto al glucosio libero perchè è insolubile. La concentrazione negli epatociti, se fosse diviso nelle sue unità monomeriche, sarebbe 0,4 Molare. Nella forma di glicogeno, la concentrazione della stessa quantità di glucosio è pari a 0.01 $\micro$Molare. L'osmolarità del citosol non viene impattata dal glicogeno. Se invece del glicogeno ci fossero singole unità di glucosio, la concentrazione 0,4 Molare impatterebbe enormemente l'osmolarità, causando l'ingresso di molta acqua che porterebbe alla rottura della cellula. Inoltre il gradiente di concentrazione tra interno ed esterno sarebbe così alto che l'energia libera per il trasporto sarebbe proibitiva
- Destrani -> Omopolisaccaride del glucosio con poche ramificazione, presente in batteri e lieviti. La placca dentaria (che sono batteri) è ricca di questo polisaccaride.
### Polisaccaridi con ruoli strutturali
- Cellulosa -> Omopolisaccaride lineare non ramificato del glucosio molto simile all'amilosio, con la differenza che ha una conformazione $\beta$, con legami $\beta1\rightarrow4$. La configurazione beta rende la cellulosa molto diversa strutturalmente dall'amilosio, infatti si ripiega in modo differente ed ha caratteristiche differenti. È naturalmente dura e fibrosa. Non può essere demolita dagli animali per la sua conformazione $\beta$. La conformazione $\beta$ richiede enzimi in grado di idrolizzare legami beta. Artropodi e nematodi li hanno. Ruminanti e bovini hanno microorganismi simbionti in grado di idrolizzare questi legami. L'enzima cellulasi è presente sulla superficie esterna del batterio Clostridium celluloyticum. La cellulosa della porzione legnosa delle piante è piú complicata da idrolizzare, data la sua compattezza
- La chitina è un omopolisaccaride dell'N-acetilglucosammina, unita con legami beta identici alla cellulosa. L'unica differenza chimica con la cellulosa è la sostituzione di un ossidrile in C2 con un acetile. Forma fibre estese, come la cellulosa e non può essere digerita dai vertebrati, come la cellulosa. Compone l'esoscheletro degli artropodi, di terra e di mare.

### Fattori sterici
Il ripiegamento dei polisaccaridi in strutture tridimensionali obbedisce agli stessi principi per i polisaccaridi.
Subunità con una struttura più o meno rigida determinata da legami covalenti formano strutture macromolecolari tridimensionali stabilizzate da interazioni deboli all'interno o tra le molecole: legami idrogeno, Van der Waals, e per ipolimeri con subunità cariche, anche interazioni elettrostatiche.
Il numero elevato di gruppi ossidrilici implica che i legami idrogeno hanno una particolare importanza nel determinare la loro struttura. Il glicogeno, l'amido e la cellulosa sono composti da subunità piranosiche, come gli oligosaccaridi, le glicoproteine e i glicolipidi.
Queste molecole possono essere rappresentate come una serie di anelli piranosici rigidi uniti da atomi di Ossigeno che fa da ponte tra due atomi di carbonio.
In linea di principio c'è libertà di rotazione tra C-O, che legano due residui, ma come nei polipeptidi la rotazione viene limitata dall'ingombro sterico dei sostituenti. Le strutture possono essere descritte in termini di angoli $\phi$ e $\psi$ intorno al legame glicosidico, che hanno limitazioni dovute all'ingombro dell'anello. Alcune conformazioni sono quindi più stabili di altre. Ad esempio per amido e glicogeno la struttura più stabile è un'elica fortemente avvolta. Per la cellulosa, è una struttura a sedia in cui ogni residuo è ruotato di 180 gradi rispetto ai vicini, dando luogo a una catena lunga ed estesa. Molte catene si affiancano e formano la  fibra grazie a legami idrogeno intra-catena ed inter-catena.


I batteri gram positivi hanno la parete cellulare formata da un peptidoglicano, ovvero residui di N-acetilglucosammina ed acido N-acetilmuramico uniti con legami $\beta1\rightarrow4$. I polimeri si formano uno accanto all'altro legati da legami crociati tra terzo e quarto amminoacidi di due residui dei peptidi che compongo il peptidoglicano. Lisozima è un enzima che uccide i batteri idrolizzando il legame $\beta1\rightarrow4$. La penicillina inibisce la formazione dei legami crociati del peptidoglicano. 
Alcune alghe hanno pareti cellulari contenenti agar, miscela di eteropolisaccaridi solforati di D-Galattosio e L-Galattosio uniti con legame etere tra C3 e C6. L'agarosio è il componente dell'agar con meno gruppi carichi.
### Glicosamminoglicani
Lo spazio extracellulare dei tessuti degli organismi pluricellulari è riempito dalla amtrice extracellulare ECM, materiale gelatinoso, chiamata sostanza basale, che tiene insieme le cellule e contiene pori intercomunicanti per la diffusione di sostanze nutrienti e dell'ossigeno alle singole cellule.
La membrana basale è una forma specializzata di matrice extracellulare che separa gli epiteli dal tessuto connettivo. Costituita da collageno, laminina ed eteropolisaccaridi.
Questi eteropolisaccaridi sono i glucosamminoaglicani, polimeri lineari composti da unità disaccaridiche che si ripetono:
- Uno dei due monosaccaridi è sempre l'N-acetilglucosammina o l'N-acetilgalattosammina
- L'altro varia, solitamente è acido uronico, o acido D-glucoronico o L-iduronico
Alcuni glicosamminoglicani contengono gruppi solforici esterificati. Gruppi carbossilici dell'acido uronico forniscono forte densità di carica negativa. Assumono conformazione estesa, formando strutture bastoncellari elicoidali, con cariche negative sui lati opposti dell'elica, data la forza repulsiva che si formerebbe se fossero all'interno dell'elica.

Lo ialuronano è composto da acido D-glucuronico e N-Acetilglucosammina. Forma soluzioni chiare e viscose, che fungono da lubrificanti nel liquido sinoviale delle articolazioni, e la consistenza gelatinosa dell'occhio dei vertebrati. Compone anche la ECM della cartilagine. Ialuronidasi puó idrolizzare i legammi dello ialuronano, rendendo i tessuti suscettibili all'invasione batterica. Un enzima simile negli spermatozoi idrolizza la membrana esterna glicosamminoglicanica che circonda l'ovulo, che permette la fecondazione.
Altri glicosamminoglicani differiscono dallo ialuronano per:
- Lunghezza -> Sono tipicamente più corti
- Legati covalentemente a specifiche proteine (proteoglicani)
- Differiscono per unità monomeriche che compongono il disaccaride ripetuto

- Coindroitin Solfato conferisce resistenza alla tensione alla cartilagine, ai tendini ai legamenti e alle pareti dell'aorta
- Dematan solfato conferisce elasticità alla pelle ed è presente anche nei vasi sanguigni e nelle valvole cardiache. In questo polimero molti residui di glucuronato presenti nel condroitin-solfato sono sostituiti dal suo epimero in posizione 5, l'L-iduronato IdoA
- I cheratan Solfati non hanno acido uronico ed il loro contenuto solfato è variabile. Si trovano in cornea, cartilagine ossa e varie strutture cornee formate da cellule morte: corna capelli zoccoli unghie ed artigli
- Eparan-solfato è prodotto dalle cellule animali e contiene quantità variabili di zuccheri solfati e non. Le parti solforate della molecola interagiscono con un gran numero di proteine, tra cui fattori di crescita e componenti dell'ECM e anche vari enzimi e fattori plasmatici. L'eparina è una forma intracellulare di eparan solfato altamente solforilata prodotta principalmente dai mastociti. Eparina viene usata per inibire la coagulazione, grazie alla sua proprietà di legame con l'inibitore della proteasi trombina.
## Glicoconiugati

### Proteoglicani
I proteoglicani sono macromolecole della superficie cellulare o della matrice extracellulare in cui una o più catene di glicosamminoaglicani sono unite covalentemente ad una proteina di membrana o a una proteina di secrezione. La catena glicosamminoglicanica può legarsi alle proteine extracellulari tramite interazioni elettrostatiche con i gruppi carichi negativamente del polisaccaride. I proteoglicani sono i componenti principali delle matrici extracellulari

### Glicoproteine
Sono composte da uno o più oligosaccaridi di complessità variabile legati covalentemente. Generalmente si trovano sulla superficie esterna della membrana plasmatica come parte del glicocalice, nella matrice extracellulare e nel sangue. All'interno della cellula si trovano in specifici organelli, come il Golgi, i granuli secretori ed i lisosomi. Le porzioni oligosaccaridiche delle glicoproteine sono molto eterogenee, e come i glicosamminoglicani, sono ricche di informazioni. Formano siti altamente specifici per il riconoscimento di legame di proteine chiamate lectine, che si leano ai carboidrati con elevata affinità. Alcune proteine citosoliche e nucleari possono essere glicosilate.

### Glicosfingolipidi
Derivati della sfingosina, membri della membrana plasmatica. Le teste idrofiliche sono mono o polisaccaridi. 
Come nelle glicoproteine, gli oligosaccaridi agiscono come siti specifici di riconoscimento da parte delle lectine.
I neuroni sono ricchi di glicosfingolipidi, che partecipano alla conduzione nervosa ed entrano nel processo di sintesi della mielina. Hanno ruolo primario nella trasduzione dei segnali cellulari.