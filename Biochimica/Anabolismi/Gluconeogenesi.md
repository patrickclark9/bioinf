---
publish: true
---
# La gluconeogenesi

Il glucosio ha un ruolo insostituibile nel metabolismo. Alcuni tessuti dipendono da esso e funzionano quasi esclusivamente grazie al glucosio.
Ad esempio il cervello ed il sistema nervoso, o gli eritrociti e i testicoli.
Tutto il glucosio necessario non sempre è presente nelle riserve o viene assunto giornalmente nella dieta. La formazione di glucosio da precursori non saccaridici si chiama **gluconeogenesi**. Si utilizza il piruvato ed i composti a 3 o 4 atomi di C ad esso correlati.
La gluconeogenesi avviene in tutti gli animali, piante, funghi e microrganismi.
Le reazioni sono le stesse in tutti i tessuti ed in tutte le specie. Negli animali i precursori del glucosio sono composti a 3 atomi di C, come lattato piruvato e glicerolo, oltre ad alcuni amminoacidi.
Negli animali superiori avviene principalmente nel fegato ed in piccola parte nella corteccia renale e nelle cellule epiteliali che circondano l'intestino tenue.
Il glucosio prodotto passa poi nel sangue per rifornire gli altri tessuti.
Dopo un esercizio intenso, ad esempio, il lattato prodotto dal muscolo scheletrico viene traslocato nel fegato per essere convertito in glucosio, che viene trasferito di nuovo al muscolo, dove viene convertito in glicogeno. Questo percorso è chiamato ciclo di Cori.
Nelle piante giovani, i grassi di riserva e le proteine sono convertite, attraverso vie metaboliche, che comprendono gluconeogenesi, nel disaccaride saccarosio, che viene trasportato in tutta la piante.
Molti microorganismi sono in grado di crescere utilizzando composti a 3,4 atomi di C come lattato propionato e acetato, convertiti poi in glucosio.
Le reazioni di gluconeogenesi sono uguali in tutti gli organismi, cambia il contesto metabolico e la regolazione della via.

La gluconeogenesi e la glicolisi condividono diverse tappe, infatti 7 delle 10 tappe della glicolisi sono le stesse nella gluconeogenesi ma in direzione opposta. Le altre 3 non sono reazioni reversibili in vivo, dato che hanno variazione di energia libera fortemente negativa. Queste sono la conversione del glucosio in glucosio 6-fosfato (esochinasi), la fosforilazione del fruttosio 6-fosfato a fruttosio 1,6-bifosfato da parte della fosfofruttochinasi-1, e la conversione del fosfoenolpiruvato in piruvato da parte della piruvato chinasi.
Nella gluconeogenesi queste 3 tappe vengono separate grazie un diverso gruppo di enzimi. Gluconeogenesi e glicolisi sono processi irreversibili nelle condizioni cellulari.
Negli animali entrambe le vie sono principalmente citosoliche, e necessitano di regolazione reciproca e coordinata.

## Prima deviazione
La prima reazione di deviazione della gluconeogenesi è la conversione del piruvato in PEP.
La fosforilazione del piruvato avviene tramite una serie di reazione che negli eucarioti richiede l'intervento di enzimi citosolici e mitocondriali.
Questa è la via predominante quando piruvato o alanina sono i precursori gluconeogenetici. Esiste una seconda via utilizzata che predomina quanto il lattato è il precursore della via gluconeogenetica.
Il piruvato viene prima trasferito da citosol a mitocondrio, oppure si produce per transamminasi dall'alanina, dove il gruppo $\alpha$-amminico viene trasferito dall'alanina ad un $\alpha$-chetoacido.

La **piruvato carbossilasi**, che ha come cofattore la biotina, converte il piruvato in ossalacetato:

$$ piruvato + HCO^-_3 + ATP \rightarrow ossalacetato + ADP + P_i$$
La reazione di carbossilazione coinvolge la biotina come trasportatore del bicarbonato attivato. HCO3- si forma per ionizzazione dell'acido carbonico formato da CO2 + H2O.
HCO3- viene fosforilato dall'ATP con formazione di un'anidride mista. La biotina rimuove il fosfato, formando carbossibiotina.

La piruvato carbossilasi è il primo enzima regolatore della via gluconeogenetica e richiede acetil-CoA come effettore allosterico positivo. La reazione piruvato carbossilasica fornisce anche intermedi per il TCA.

La membrana mitocondriale non ha trasportatori per l'ossalacetato, quindi questo viene ridotto a malato dalla **malato deidrogenasi** mitocondriale a spese di 1 NADH $$ossalacetato + NADH + H^+ \leftrightharpoons L\text-Malato + NAD^+$$
Sebbene la variazione di energia libera di questa reazione sia abbastanza elevata, nelle condizioni fisiologiche questa tende a 0, quindi è prontamente reversibile come reazione.

La malato deidrogenasi mitocondriale funziona sia in gluconeogenesi che nel ciclo dell'acido citrico, anche il flusso dei metaboliti ha direzioni opposte nei due processi.

Il malato esce dal mitocondrio grazie ad un trasportatore presente sulla membrana interna mitocondriale e nel citosol viene riossidato a ossalacetato, con produzione di NADH citosolico$$malato + NAD^+ \rightarrow ossalacetato + NADH + H^+$$
L'ossalacetato è poi convertito in PEP dalla fosfoenolpiruvato carbossichinasi, enzima Mg2+ dipendente che richiede GTP come donatore del gruppo fosforico: $$ossalacetato + GTP \leftrightharpoons PEP + CO_2 + GDP$$
La reazione è reversibile nelle condizioni intracellulari. La formazione di un composto ad alto contenuto energetico PEP è bilanciata dall'idrolisi di un altro composto ad alta energia, il GTP.

La reazione complessiva per questa serie di reazioni, che possono essere considerate una deviazione della via glicolitica è: $$piruvato + ATP + GTP + HCO_3^- \rightarrow PEP + ADP + GDP + P_i + CO_2$$
$$\Delta G'\degree = 0.9kJ/mole$$ 
Per fosforilare il piruvato a PEP sono necessari due gruppi fosforici ad alta energia, ATP e GTP. In condizioni standard rendono ciascuno 50kJ/mole. In glicolisi, quando il PEP viene convertito in piruvato, viene generata una sola molecola di ATP da ADP.
La variazione di energia libera per la formazione del PEP è leggermente positiva, ma in condizioni standard intracellulari è pari a -25kJ/mole, quindi molto negativa. Ciò accade in quanto il PEP viene rapidamente consumato in altre reazioni, quindi la sua concentrazione è molto bassa. Questa reazione è di conseguenza irreversibile nella cellula.
La CO2 persa nella reazione della PEP carbossichinasi è la stessa molecola che era stata aggiunta al piruvato nella reazione della piruvato carbossilasi. Questa sequenza di reazioni di carbossilazione-decarbossilazione rappresenta un sistema di attivazione del piruvato, in quanto la decarbossilazione dell'ossalacetato facilita la formazione di PEP.
Alcune di queste reazioni avvengono nei mitocondri perchè il rapporto di concentrazioni di NADH e NAD+ è circa 5 ordini di grandezza più basso nel citosol rispetto al mitocondrio, e dato che è richiesto il consumo di NADH, la gluconeogenesi non può procedere se il NADH non è sempre disponibile.
Il trasporto del malato dai mitocondri al citosol e la sua riconversione in ossalacetato ha come effetto lo spostamento di equivalenti riducenti nel citosol sotto forma di NADH, dove questo scarseggia.
Durante la gluconeogenesi la produzione ed il consumo di NADH nel citosolo sono bilanciati dalla via che da piruvato arriva al PEP.

## Lattato
Se viene utilizzato come precursore il lattato, la reazione piruvato -> PEP segue una seconda via.
In questa, la conversione del lattato in piruvato nel citosol degli epatociti genera NADH, e quindi non è più necessaria l'esportazione dai mitocondri di equivalenti riducenti attraverso il malato. Il piruvato prodotto nella reazione della lattato deidrogenasi viene trasportato all'interno dei mitocondri, dove viene trasformato in ossalacetato dalla piruvato carbossilasi. L'ossalacetato viene convertito in PEP direttamente nei mitocondri ad opera di una forma mitocondriale di PEP carbossichinasi. Il prodotto di questa reazione esce dai mitocondri per entrare nella via gluconeogenetica. Le forme citosolica e mitocondriale di PEP carbossichinasi sono codificate da geni nucleari diversi. Enzimi distinti, pur catalizzando la stessa reazione, hanno localizzazioni cellulari e forme metaboliche diverse.

## Seconda deviazione
La seconda reazione della sequenza glicolitica che non partecipa alla gluconeogenesi è la fosforilazione del fruttosio 6-fosfato catalizzata dalla fosfofruttochinasi-1. Dato che nella cellula questa reazione è altamente esoergonica e quindi irreversibile, la formazione di fruttosio 6-fosfato da fruttosio 1,6bifosfato è catalizzata da un altro enzima, Mg2+-dipendente, la fruttosio 1,6-bifosfatasi FBPasi-1, che promuove l'idrolisi essenzialmente irreversibile del grupo fosforico sull'atomo C1, non il trasferimento del gruppo fosfato all'ADP.
$$fruttosio \space 1,6
\text-bifosfato + H_2O \rightarrow fruttosio \space6\text-fosfafto + P_i $$
$$\Delta G'\degree = -16,3kJ/mole$$
La FBPasi-1 viene chiamata così per distinguerla da un altro enzima simile (FBPasi-2) che ha funzioni regolatorie.

## Terza deviazione
La terza deviazione è la reazione finale della gluconeogenesi la defosforilazione del glucosio 6-fosfato a glucosio libero. La reazione inversa dell'esochinasi richiederebbe il trasferimento del gruppo fosfato dal glucossio 6-fosfato all'ADP con formazione di ATP, una reazione sfavorevole dal punto di vista energetico.
La reazione catalizzata dall'enzima glucosio 6-fosfatasi non richiede la sintesi di ATP, essa è semplicemente l'idrolisi di un estere fosforico
$$glucosio\space 6\text-fosfato + H2_O \rightarrow glucosio + P_i$$
$$\Delta G'\degree = -13,8 kJ/mole$$
Questo enzima Mg2+ dipendente si trova nel lume del reticolo endoplasmatico degli epatociti, delle cellule renali e di quelle epiteliali dell'intestino tenue, ma non è presente negli altri tessuti che non possono rifornire il sangue di glucosio. Se possedessero questo enzima, idrolizzerebbero il glucosio 6-fosfato necessario per la glicolisi. Il glucosio prodotto di gluconeogenesi nel fegato o nei reni oppure ingerito viene trasportato al muscolo e al cervello dal flusso sanguigno.
## Spesa energetica

$$2 \space piruvato + 4 ATP + 2GTP + 2NADH + 2 H^+ + 4H_2O \rightarrow glucosio + 4ADP + 2GDP + 6P_i + 2 NAD^+$$
Sei legami fosforici ad alta energia vengono consumati per ogni molecola di glucosio generata. Due molecole di NADH vengono utilizzate per la riduzione di due molecole di 1,3-bifosfoglicerato. Infatti questa equazione non è la semplice inversa di quella della glicolisi, che richiederebbe solo 2 ATP
$$glucosio + 2ADP +NAD^+ + 2P_i \rightarrow 2\space piruvato + 2 ATP + 2 NADH + 2H^+ + 2 H_2O$$
Il processo di gluconeogenesi è quindi molto dispendioso, particolarmente perchè la maggior parte dell'energia viene utilizzata per rendere il processo irreversibile nelle condizioni intracellulari. La glicolisi ha variazione di energia libera di -63kJ/mol, mentre la gluconeogenesi di -16kJ/mol. Entrambe sono irreversibili nelle condizioni intracellulari.
Un altro vantaggio aggiuntivo è che il piruvato in eccesso sarebbe stato secreto, e quindi il suo potenziale per produzione di ATP sarebbe andato perso.

### Intermedi e amminoacidi
La gluconeogenesi permette la sintesi di glucosio, ma anche di intermedi a quattro, cinque o 6 atomi di C del ciclo dell'acido citrico:
- Citrato
- Isocitrato
- $\alpha$-chetoglutarato
- succinato
- succinil-CoA
- malato
- fumarato
Tutti gli atomi di C della maggior parte degli a.a. derivati dalle proteine sono in definitiva catabolizzati a piruvato o intermedi del ciclo TCA.
Gli amminoacidi che possono essere utilizzati per la produzione di glucosio sono detti glucogenici. Dopo la rimozione dei gruppi amminici nei mitocondri epatici il loro scheletro carbonioso viene incanalato nella gluconeogenesi.

### Acidi grassi e glucosio
I mammiferi non possono convertire acidi grassi in glucosio, dato che gli acidi grassi, durante il loro catabolismo, producono solo acetil-CoA (la maggior parte di essi almeno).
L'acetil-CoA non può essere usato come precursore del glucosio perchè la reazione piruvato deidrogenasica è irreversible e le cellule non possiedono un'altra via per la conversione dell'acetil-CoA in piruvato.
Piante lievito e batteri invece hanno una via metabolica (ciclo gliossilato) che converte acetil-CoA in ossalacetato, quindi possono utilizzare gli acidi grassi per la gluconeogenesi.
La demolizione di acidi grassi nei mammiferi rilascia piccole quantità di glicerolo che possono essre utilizzate per la gluconeogenesi.
La fosforilazione del glicerolo a opera della glicerochinasi, seguita dall'ossidazione del carbonio centrale, produce diidrossiacetone fosfato, un intermedio della gluconeogenesi.
Il glicerolo fosfato non può essere formato negli adipociti perchè non possiedono la glicerochinasi, quindi non possono fosforilare il glicerolo. Esse effettuano invece un ciclo abbreviato della gluconeogenesi chiamato gliceroneogenesi che catalizza la conversione di piruvato in diidrossiacetone fosfato tramite le prime reazioni della gluconeogenesi.
Il diidrossiacetone fosfato viene ridotto a glicerolo fosfato in seguito.
## Regolazione
Glicolisi e gluconeogenesi sono regolate allostericamente mediante modificazioni covalenti, ovvero fosforilazioni per la disattivazione degli enzimi che le catalizzano.
Quando il flusso del glucosio procede attraverso la glicolisi, il flusso del piruvato verso il glucosio rallenta, e viceversa.
Se non fosse così, e le due procedessero simultaneamente a velocità elevata, il risultato finale sarebbe consumo di ATP e produzione di solo calore. Esempio, se gli enzimi PFK-1 e FBPasi-1 catalizzassero reazioni inverse:
$$ATP + fruttosio \space 6\text-fosfato \rightarrow_{PFK\text-1} ADP + fruttosio \space 1,6\text-bifosfato$$
$$fruttosio \space 1,6\text-bifosfato + H_2O \rightarrow_{FBPasi\text-1} fruttosio \space 6\text-fosfato + P_i$$La somma di queste due reazioni sarebbe $$ATP + H_2O \rightarrow ADP + P_i + calore$$

Questo sarebbe un processo antieconomico, con una grande quantità di energia dissipata sotto forma di calore.
Questo processi di questo tipo completamente antieconomici sono stati chiamati cicli futili. Questi cili però possono recare qualche vantaggio nel controllo delle vie metaboliche, per cui vengono chiamati anche cicli del substrato.

### Esochinasi

L'esochinasi catalizza la reazione di ingresso del glucosio nella via glicolitica, ed è un enzima altamente regolato.
Gli umani ne possiedono 4 codificati da I a IV. La forma predominante tra i 4 isozimi nei miociti è la II, che ha alta affinità per il glucosio, ed è per metà saturata ad una concentrazione di 0,1 milliMolare di glucosio. Poichè il glucosio che entra nei miociti dal sangue determine nelle cellule una concentrazione di zucchero sufficientemente elevata da saturare l'esochinasi II, l'enzima normalmente agisce alla sua velocità massima.
L'esochinasi I e II sono inibite allostericamente da loro prodotto, ovvero il glucosio 6-fosfato, quindi se la concentrazione del glucosio 6-fosfato oltrepassa il livello normale, i due enzimi vengono reversibilmente inibiti, in modo che la velocità di formazione del glucosio 6-fosfato e la velocità di utilizzo si equivalgano, ristabilendo così la condizione di stato stazionario.
I differenti isozimi di fegato e muscolo riflettono i differenti ruoli di questi due organi nel metabolismo dei carboidrati.
Isozima nel fegato è l'esochinasi IV, che differisce dalle altre 3:
- Si satura a concentrazioni più elevate 10 milliMolare. GLUT2 mantiene equilibrata la concentrazione di glucosio nel citosol e nel sangue. L'elevata Km dell'esochinasi IV fa si che l'enzima possa essere regolato dai livelli di glucosio nel sangue. Eccesso di glucosio viene trasportato negli epatociti dove viene convertito in glucosio 6-fosfato. Quando il glucosio non è abbastanza, il glucosio generato tramite gluconeogenesi lascia la cellula prima di essere fosforilato
- L'esochinasi IV non è inibita dal glucosio 6-fosfato e può quindi continuare a operare anche quando l'accumulo di glucosio 6-fosfato inibisce completamente le esochinasi da I a III.
- La IV viene inibita quando si lega ad una proteina regolatrice specifica del fegato. Il legame è molto più forte in presenza dell'effettore allosterico fruttosio 6-fosfato per il legame e provoca la dissocazione della proteina regolatrice dall'esochinasi, rimuovendo l'inibizione. Questo meccanismo si attiva quando il glucosio entra negli epatociti tramite GLUT2, ovvero quando è in concentrazioni elevate. Quando il glucosio è in basse concentrazioni, il fruttosio 6-fosfato inibisce l'esochinasi IV attraverso la sua proteina regolatrice. La proteina si ancora alla esochinasi all'interno del nucleo, segregandola e quindi separata dagli altri enzimi citosolici della glicolisi. Quando la concentrazione del glucosio nella cellula aumenta, il glucosio citosolico si equilibra con il glucosio nel nucleo, in cui entra attraverso i pori nucleari. Il glucosio causa la dissociazione della proteina regolatrice e l'esochinasi IV ritorna nel citosol e inizia a fosforilare il glucosio.

L'esochinasi IV è regolata anche a livello della sintesi proteica.
Le condizioni che richiedono una elevata produzione di energia o un elevato consumo di glucosio, causano una elevata trascrizione del gene per l'esochinasi IV. La glucosio 6-fosfatasi, l'enzima della via gluconeogenica che catalizza la tappa inversa rispetto a quella glicolitica catalizzata dall'esochinasi, viene regolata a livello trascrizionale da fattori che inducono una maggiore produzione di glucosio.

### Glucosio 6-fosfato
Il glucosio 6-fosfato può fluire nella glicolisi o in diverse altre vie metaboliche, come la sintesi del glicogeno e la via del pentosio fosfato.
La reazione metabolicamente irreversibile catalizzata dalla PFK-1 è la tappa che indirizza il glucosio verso la glicolisi.
In aggiunta al sito di legame del substrato questo enzima ha diversi siti di regolazione a cui si legano attivatori ed inibitori.
L'ATP non è solo un substrato della PFK-1 ma è anche uno dei prodotti finali della glicolisi.
Quando l'elevata \[ATP] segnala che l'ATP viene prodotto più velocemente di quanto venga consumato, questo nucleotide inibisce la PFK-1, legandosi ad un sito allosterico e diminuendo l'affinità dell'enzima per il suo substrato, il fruttosio 6-fosfato. L'ADP e l'AMP la cui concentrazione aumenta quando la velocità del consumo di ATP è maggiore della sua velocità di produzione agiscono allostericamente rimuovendo l'inibizione esercitata dall'ATP.
L'insieme di questi effetti aumenta l'attività dell'enzima quando si accumulano ADP e AMP e la diminuisce quando si accumula ATP.
Anche il citrato è un effettore allosterico di PFK-1. Elevate concentrazioni aumentano l'effetto inibitorio dell'ATP, riducendo il flusso di glucosio nella glicolisi.
In questo caso, come in altri, il citrato segnala alla cellula che le richieste energetiche sono state soddisfatte attraverso l'ossidazione degli acidi grassi e delle proteine.
Il passaggio corrispondente della gluconeogenesi è la conversione del fruttosio 1,6-bifosfato in fruttosio 6-fosfato. L'enzima che catalizza questa reazione, la FBPasi-1 è allostericamente inibita dall'AMP.
Quando la concentrazione dell'ATP è bassa la sintesi del glucosio rallenta, dato che la concentrazione di AMP sarà elevata.

Quindi le tappe della glicolisi e della gluconeogenesi catalizzate dalla PFK-1 e dalla FBPasi-1 sono reciprocamente regolate in modo coordinato. In generale quando sono presenti concentrazioni sufficienti di acetil-CoA o citrato o quando i nucleotidi dell'adenina si trovano prevalentemente sotto forma di ATP è favorita la gluconeogenesi.
L'aumenta della concentrazione di AMP promuove la glicolisi, stimolando PFK1.

Quando il livello del glucosio ematico diminuisce, l'ormone glucagone segnala al fegato di produrre e rilasciare più glucosio nel sangue e di non consumarne altro per il proprio fabbisogno.
Una fonte di glucosio è il glicogeno immagazzinato nel fegato. Un'altra fonte è la gluconeogenesi, che utilizza lattato, piruvato, glicerolo ed alcuni amminoacidi come preocursori. Quando la disponibilità di glucosio nel sangue è elevata, l'insulina segnala al fegato di usare lo zucchero come combustibile e come precursore per la sintesi e la conservazione del glicone e dei trigliceridi.
La rapida regolazione romonale della glicoli e della gluconeogenesi è mediata dal fruttosio 2,6-bifosfato, un effettore allosterico di PFK-1 e FBPasi-1.

Quando il fruttosio 2,6-bifosfato si lega al suo sito allosterico sulla PFK-1, l'affinità dell'enzima per il substrato fruttosio 6-fosfato tende ad aumentare, mentre diminuisce l'affinità per gli inibitori allosterici ATP e citrato. In assenza di fruttosio 2,6-bifosfato ed in presenza di concentrazioni fisiologiche di ATP e fruttosio 6-fostato, oltre ad AMP e citrato,la PFK-1 è inattiva.

Il fruttosio 2,6-bifosfato ha l'effetto opposto sulla FBPasi-1, riducendo la sua affinità per il substrato, rallentando la gluconeogenesi.
La concentrazione cellulare del regolatore allosterico fruttosio 2,6-bifosfato è mantenuta dalle velocità relative della sua formazione e della sua demolizione.
Questo composto si forma per fosforilazione del fruttosio 6-fosfato catalizzata dalla fosfofruttochinasi-2 PFK-2 e viene defosforilato dalla fruttosio 2,6-bisfosfatasi FBPasi-2.
Il glucagone determina abbassamento dei livelli di fruttosio 2,6-bifosfato, inibendo la glicolisi e stimolando la gluconeogenesi. L'aumento della produzione di glucosio consente al fegato di rifornire il sangue in risposta al glucagone. Esso stimola l'adenilil ciclasi epatica, che sintetizza cAMP da ATP. Il cAMP attiva una chinasi cAMP dipendente che trasferisce un gruppo fosfato dall'ATP alla proteina bifunzionale PFK-2/FBPasi-2. La fosforilazione di questa proteina aumenta la sua attività fosfatasica (FBPasi-2) e inibisce l'attività chinasica PFK-2
L'insulina ha l'effetto opposto, poichè stimola l'attività di una fosfoproteina fosfatasi, che catalizza la rimozione del gruppo fosforico dalla proteina bifunzionale PFK-2/FBPasi-2 attivando l'attività chinasica dell'enzima PFK-2.
I livelli di fruttosio 2,6-bifosfato tendono così ad aumentare stimolando la glicolisi ed inibendo la gluconeogenesi.