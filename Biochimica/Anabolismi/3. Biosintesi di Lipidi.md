---
publish: true
---
# Biosintesi di trigliceridi

La maggior parte degli acidi grassi ingeriti o sintetizzati segue una di due possibile vie:
- Riserva energetica, incorporandoli nei trigliceridi
- Incorporazione nei fosfolipidi, componenti della membrana
La scelta tra i due diversi destini dipende dalle necessità di un organismo. Durante una rapida crescita la sintesi di nuove membrane genera una notevole richiesta di fosfolipidi. Gli organismi che hanno soddisfatto il loro bisogno energetico e che non sono in una fase di crescita particolarmente attiva destinano molti degli acidi grassi verso la loro forma di conservazione. Entrambe le vie partono dallo stesso punto:
- Formazione di esteri del glicerolo con acidi grassi


Gli animali possono sintetizzare enormi quantità di triacilgliceroli da utilizzare in seguito come riserve energetiche. Nell'uomo, nel fegato e nel muscolo possono essere conservate solo poche centinaia di grammi di glicogeno, sufficienti per circa 12 ore. Di trigliceridi invece si possono conservare oltre 15kg su un uomo di 70kg, sufficiente per un periodo di 12 settimane.
I trigliceridi possiedono il maggior contenuto energetico tra le sostanze di riserva.

Triacilgliceroli e glicerofosfolipidi, come la fosfatidiletanolammina vengono prodotti nei tessuti animali a partire da due precursori:
- acil-CoA
- L-glicerolo 3-fosfato
Mediante una serie di reazioni enzimatiche.

Il glicerolo 3 fosfato si forma per la maggior parte nel citosol a partire dall'intermedio glicolitico diidrossiacetona fosfato (DHAP), per azione della **glicerolo 3 fosfato deidrogenasi** NAD-Dipendente citosolica. Una minima parte di glicerolo si forma nel fegato e nel rene, dal glicerolo a opera della **glicerolo chinasi**. Gli altri precursori dei triacilgliceroli sono gli acil-CoA che si formano dagli acidi grassi in una reazione catalizzata dall'acil-CoA sintetasi, lo stesso enzima che attiva gli acidi grassi per farli entrare nella $\beta$ ossidazione.

La prima fase della biosintesi dei trigliceridi è l'acilazione di due gruppi ossidrilici liberi di L-glicerolo 3-fosfato con due molecole di acil-CoA per generare **diacilglicerolo 3-fosfato**, o acido fosfatidico, o fosfatidato.
L'acido fosfatidico è presente solo in tracce nella cellula, ma è comunque un intermedio fondamentale per la sintesi dei lipidi. Può essere convertito in triacilglicerolo o in glicerofosfolipide. Nella via che porta alla formazione di tracilgliceroli, il fosfatidato viene idrolizzato dalla fosfatidato fosfatasi per formare 1,2-diacilglicerolo.
I diacilgliceroli possono essere convertiti in triacilgliceroli per transesterificazione, con una terza molecola di acil-CoA.

Nell'uomo la quantità di grasso corporeo rimane relativamente costante per lunghi periodi di tempo, anche se vi possono essere lievi variazioni in relazione alla fluttuazioni di quantità di calorie assunte. Carboidrati grassi e proteine in eccesso vengono immagazzinate sotto forma di triacilgliceroli, utilizzati in seguito nei periodi di diguno.


L'equilibrio tra biosintesi e degradazione dei trigliceridi è dato dal fatto che circa il 75% degli acidi grassi rilasciati dalla lipolisi viene esterificato una seconda volta a trigliceridi e non utilizzato come combustibile. Questo riciclaggio si mantiene anche in condizioni di digiuno, quando il metabolismo energetico viene smistato dall'utilizzo dei carboidrati all'ossidazione degli acidi grassi. Parte del riciclaggio si ha nel tessuto adiposo, dove la riesterificazione impedisce il loro rilascio nel flusso sanguigno. Un'altra parte avviene in un ciclo sistemico nel quale gli acidi grassi liberi sono trasferiti nel fegato, riciclati a trigliceridi, esportati nuovamente nel sangue e riacquisiti dal tessuto adiposo dopo essere stati liberati per azione della lipoproteina lipasi extracellulare.
Il flusso attraverso questo ciclo del triacilglicerolo tra tessuto adiposo e fegato può essere assai contenuto se sono disponibile altre sostanze nutrienti ed il rilascio degli acidi grassi, sia l'equilibrio tra la sintesi e la demolizione dei trigliceridi nel tessuto adiposo e nel fegato.

Quando la mobilizzazione degli acidi grassi diventa necessaria per soddisfare le necessità energetiche dell'organismo, il loro rilascio da parte del tessuto adiposo viene stimolato dagli ormoni glucagone e adrenalina. Questi segnali ormonali determinano la riduzione della velocità della glicolisi e l'incremento della velocità della gluconeogenesi nel fegato.
Gli acidi grassi rilasciati sono assorbiti da alcuni tessuti fra i quali il muscolo, dove vengono ossidati per la produzione di energia. Per la maggior parte degli acidi grassi assunti dal fegato non sono ossidati, ma vengono riciclati a trigliceridi e riportati al tessuto adiposo.
Questo ciclo sembra futile, non è ancora ben conosciuto. La regolazione del ciclo del tracilglicerolo in due organi separati forniscono una possibile spiegazione per questi processi. Un'eccessiva velocità di questo ciclo potrebbe rappresentare una riserva di energia presente nel flusso sanguigno durante il digiuno, una riserva mobilizzabile velocemente in caso di emergenza.
Il costante riciclaggio nel tessuto adiposo richiede una grossa quantità di glicerolo 3-fosfato. Questo non può derivare dal DHAP dato che la glicolisi viene interrotta da azione di glucagone ed adrenalina. Il glicerolo della lipolisi manca di glicerolo chinasi, quindi non può essere usato. La via che la produce è la gliceroneogenesi.
## Gliceroneogenesi

La gliceroneogenesi è una versione abbreviata della gluconeogenesi, in cui si va da piruvato a DHAP, seguito da DHAP in glicerolo 3-fosfato per l'azione della glicerolo 3-fosfato deidrogenasi NAD-dipendente del citosol.
Glicerolo 3-fosfato  viene successivamente utilizzato nella sintesi dei trigliceridi.
Gliceroneogenesi e la comparsa diabete tipo 2 sono collegate.
La gliceroneogenesi ha diversi ruoli. Nel tessuto adiposo accoppiata alla riesterificazione degli acidi grassi, controlla la velocità di rilascio nel sangue degli acidi grassi. Nel tessuto adiposo bruno, la stessa via può controllare la velocità con cui gli acidi grassi liberi sono importati nei mitocondri per essere impiegati nella termogenesi.
Nell'uomo a digiuno la gliceroneogenesi nel solo fegato sintetizza una quantità di glicerolo 3-fosfato sufficiente alla riesterificazione del 65% degli acidi grassi in triacilglicerolo.
Il flusso del ciclo del tracilglicerolo tra fegato e tessuto adiposo è controllato in gran parte dall'attività della PEP carbossichinasi, che limita la velocità sia della gluconeogenesi che della gliceroneogenesi. Gli glucocorticoidi come il cortisolo e il dexametasone regolani i livelli della PEP carbossichinasi rispettivamente nel fegato e nel tessuto adiposo.
Agendo attraverso dei glucocorticoidi, questi ormoni steroidei aumentano l'espressione del gene che codifica la PEP carbossichinasi nel fegato, incrementando quindi la velcità della gluconeogenesi e della gliceroneogenesi.
La stimolazione della gliceroneogenesi porta all'incremento della sintesi di molecole di trigliceridi nel fegato e al loro rilascio nel sangue.
Nello stesso tempo i glucocorticoidi sopprimono l'espressione del gene che codifica la PEP carbossichinasi del tessuto adiposo. Come risultato si ha una riduzione della gliceroneogenesi nel tessuto adiposo, conseguentemente si riduce il riciclaggio degli acidi grassi e nel sangue viene rilasciata una maggiore quantità di acidi grassi liberi. La gliceroneogenesi è regolata in modo reciproco nel fegato e nel tessuto adiposo.
Nel tessuto adiposo ridotta velocità di gliceroneogenesi determina un maggiore rilascio di acidi grassi liberi. 
Nel fegato una maggiore velocità del processo determina un'accelerazione della sintesi e l'esportazione di trigliceridi, con aumento del flusso attraverso ciclo del triglicerdi.
Quando non ci sono più glucocorticoidi, il flusso attraverso il ciclo diminuisce per effetto dell'aumento di espressione della PEP carbossichinasi del tessuto adiposo.


La sintesi è regolata da diversi ormoni:
- L'insulina facilita la conversione di carboidrati in trigliceridi. Le persone con diabete mellito non solo non riescono a riutilizzare il glucosio in modo corretto, ma non riescono neanche a sintetizzare i trigliceridi da carboidrati o amminoacidi 


# Fosfolipidi

Per i fosfolipidi è richiesto la sintesi dello scheletro carbonioso, il legame degli acidi grassi allo scheletro, l'aggiunta di una testa polare idrofilica, e la modificazione o lo scambio della testa polare per produrre il fosfolipide finale.

Le prime tappe della sintesi dei glicerofosfolipidi sono le stesse della sintesi dei tracilgliceroli. Due gruppi acilici vengono esterificati al C1 e C2 dell'L-glicerolo-3-fosfato, per formare l'acido fosfatidico. Solitamente C1 è saturo e C2 è insaturo. Una seconda via che porta all'acido fosfatidico è la fosforilazione di un diacilglicerolo da parte di una specifica chinasi. La testa polare dei glicerofosfolipidi viene legata tramite un legame fosfodiestere, a cui ciascuno dei due ossidrili alcolici, uno sulla testa polare, l'altro sul C3 del glicerolo, forma un estere con l'acido fosforico. Nel processo biosintetico uno degli ossidrili viene prima attivato legandosi ad un nucleotide, la citidina difosfato (CDP).
La citidina monofosfato viene poi rilasciata in seguito ad un attacco nucleofilico da parte dell'altro ossidrile.
Il CDP si lega al diacilglicerolo generando una forma attivata dell'acido fosfatidico, il CDP-diacilglicerolo, oppure al gruppo ossidrilico della testa polare.
La cellule eucariotiche adottano ambedue le strategie, mentre i batteri adottano solo la prima.



La prima strategia utilizzata per l'attacco della testa polare nella sintesi della fosfatidilserina la si trova nei processi di sintesi di quest'ultima, del fosfatidiletanolammina e del fosfatidilglicerono in E.coli.
Il diacilglicerolo viene attivato per condensazione dell'acido fosfatidico col CTP, con eliminazione del pirofosfato e formazione del CDP-Diacilglicerolo. Il distacco del CMP a seguito dell'attacco nucleofilico del gruppo ossidrilico della serina o del gruppo ossidrilico in C1 del glicerolo 3-fosfato produce rispettivamente la fosfatidilserina o il fosfatidilglicerolo 3-fosfato. Questo viene ulteriormente modificato per scissione del monoestere fosforico a produrre fosfatidilglicerolo.
La fosfatidilserina e il fosfatidilglicerolo sono i precursori di altri lipidi di membrana dei batteri. La decarbossilazione del residuo di serina della fosfatidilserina produce la fosfatidiletanolammina. In E.coli si forma per condensazione di due molecole di fosfatidilglicerolo, con eliminazione di una molecola di glicerolo, la **cardiolipina**, in cui due diacilgliceroli sono uniti ad un' unica testa polare.

Negli eucarioti la sintesi di fosfatidilglicerolo cardiolipina e fosfatidilnositoli utilizza lo stesso meccanismo dei batteri.
Il fosfatidilglicerolo è sintetizzato esattamente come nei batteri. La sintesi della cardiolipina negli eucarioti è leggermente diversa. Il fosfatidilglicerolo condensa con il CDP-diacilglicerolo, non con un'altra molecola di fosfatidil-glicerolo.
Il fosfatidilinositolo è sintetizzato per condensazione del CDP-diacilglicerolo con l'inositolo. Specifiche fosfatidilinositolo chinasi convertono il fosfatidilinositolo nei suoi derivati fosforilati. Questi hanno ruolo centrale nella trasduzione del segnale negli eucarioti.
## Sintesi di fosfolipidi negli organismi

Lieviti e batteri possono produrre la fosfatidilserina per condensazione del CDP-diacilglicerolo con la serina, e possono sintetizzare la sofatidiletanolammina dalla fosfatidilserina in una reazione catalizzata dalla fosfatidilserina decarbossilasi.
La fosfatidiletanolammina può essere convertita in fosfatidilcolina per aggiunta di 3 gruppi metilici al suo gruppo amminico. Il donatore dei gruppi amminici è la S-adenosilmetionina per tutte e tre le reazioni di metilazione. 
Le vie della sintesi sono la principale fonte di fosfatidiletanolammina e di fosfatidilcolina in tutte le cellule eucariotiche
Nei mammiferi la fosfatidilserina non viene sintetizzata dal CDP-diacilglicerolo. Essa si forma dalla fosfatidilcolina o dalla fosfatidiletanolammina tramite una delle due reazioni di scambio delle teste polari, nel reticolo endoplasmatico.
La sintesi di fosfatidilcolina e fosfatidiletanolammina avviene seguendo la seconda strategia.
Ad esempio, la colina viene riutilizzata tramite fosforilazione, poi si ha una reazione di condensazione con il CTP a formare CDP-colina. Una molecola di diacilglicerolo rimuove CMP dalla CDP colina formando fosfatidilcolina. Analogo per etinaloammina. Nel fegato questa viene prodotta per metilazione di fosfatidiletanolammina.

I lipidi con legami etere come i plasmalogeni ed il fattore di attivazione delle piastrine vengono sintetizzati mediante sostituzione di un gruppo acilico, impegnato con legame estere, con un alcol a catena lunga unito con legame etere.
La testa polare viene attaccata seguendo le stesse procedure che utilizzano i fosfolipidi contenenti legami estere. Il doppio legame viene aggiunto grazie ad un'ossidasi a funzione mista. Avviene tutto principalmente nei perossisomi.

# Sfingolipidi
1. Sintesi di ammina a 18 atomi di carbonio chiamata Sfinganina dal palmitil-CoA e dalla serina
2. Attacco di una molecola di acido grassi mediante un legame ammidico, a formare N-acilsfinganina
3. Desaturazione del costituente della sfinganina ad N-acilsfingosina
4. Attacco della testa polare, che genera uno sfingolipide (ganglioside, cerebroside, sfingomielina)
Avviene tutto nel Reticolo Endoplasmatico tranne la tappa 4 che avviene nel Golgi. Come nei glicerofosfolipidi, i riducenti sono forniti da NADPH e gli acidi grassi entrano sotto forma dei loro derivati attivati legati al CoA. Gli zuccheri entrano sotto forma di derivati attivati dei nucleotidi (per gangliosidi e cerebrosidi).

Differisce l'inserimento della testa polare, in cui il donatore della fosfocolina è la fosfatidilcolina invece della CDP-colina.

Nei glicosfingolipidi (gangliosidi e cerebrosidi) la testa polare è costituita da un monosaccaride o polisaccaride, attaccati direttamente al gruppo ossidrilico sull'atomo di carbonio C1 della sfingosina, mediante legame glicosidico, invece del ponte fosfodiestere presente nella sfingomielina. Il donatore dello zucchero è uno zucchero legato al nucleotide UDP

## Trasporto
Tutti i lipidi polari: glicerofosfolipidi, sfingolipidi e glicolipidi vengono trasportati dal sito di sintesi alle membrane, attraverso meccanismi non noti.
Essendo insolubili, necessitano di trasporto, non si possono diffondere dal sito di sintesi. Ciò avviene venendo trasportati da Reticolo Endoplasmatico al Golgi, dove avvengono altri processi di sintesi, dopodichè vengono trasferiti su vescicole membranose originate dal Golgi, e vengono spostate fino al punto di inserzione, dove si fondono con la membrana. Alcune proteine citosoliche legano i fosfolipidi e gli steroli e li trasferiscono alle membrane.
Le ceramidi vengono trasferite al Golgi dalle stesse proteine dei fosfolipidi, dove avviene la sintesi della sfingomielina.