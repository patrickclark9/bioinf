---
publish: true
---
# Anabolismo degli acidi grassi
La biosintesi degli acidi grassi e la degradazione degli acidi grassi sono due vie differenti, catalizzate da una serie di reazioni e di enzimi diversi, localizzate quindi in compartimenti cellulari differenti.
L'intermedio malonil-CoA inoltre partecipa alla biosintesi ma non entra nella via degradativa.

La formazione del malonil-CoA dall'acetil-CoA è un processo irreversebile, catalizzato dalla **acetil-CoA carbossilasi**. L'acetil-CoA carbossilasi dei batteri è costituita da tre subunità, ciascuna con una specifica multifunzione.
Negli animali fanno tutte e tre parte di un singolo polipeptide funzionale. Nelle piante sono presenti entrambe le forme.
In tutti i casi, la carbossilasi ha la biotina come gruppo prostetico, legata mediante legame ammidico al gruppo $\epsilon$ amminico di un residuo di Lys di una delle 3 subunità.
La reazione che avviene in due tappe è molto simile a quella della piruvato carbossilasi e della propionil-CoA carbossilasi:
- Il gruppo carbossilico derivato dal bicarbonato HCO3- viene trasferito prima alla biotina in una reazione che richiede ATP
	- La biotina serve come trasportatore temporaneo della CO2
- Nella seconda tappa la biotina viene trasferita all'acetil-CoA che produce malonil-CoA

In quasi tutti gli organismi le lunghe catene degli acidi grassi vengono sintetizzate mediante una reazione a 4 tappe che si ripetono, utilizzando un sistema multienzimatico chiamato acido grasso sintasi.
Un gruppo acilico saturo, prodotto da queste 4 reazioni, diventa il substrato della successiva condensazione con un gruppo malonilico attivato. In ogni passaggio attraverso questa via anabolica, la catena si allunga di 2 carboni.
Cofattore trasportatore di elettroni sia i gruppi attivati impegnati nella sequenza di reazioni anaboliche differiscono dalla beta-ossidazione.
- NAD+ e FAD cofattori in beta-ossidazione -> NADPH in biosintesi
- tiolo -SH del coenzima A attivatore -> Due differenti gruppi - -SH legati a due proteine enzimatiche nella biosintesi
Esistono due varianti di acido grasso sintasi:
- FAS I -> vertebrati e funghi -> Singolo polipeptide, 7 domini, ognuno con un sito attivo per 7 reazioni separate. Nei mammiferi funziona come un omodimero. Sembra che le subunità agiscano in modo indipendente. Se tutti e 7 i siti attivi di una subunità vengono inattivati (per mutazione per esempio), la sintesi degli acidi grassi si riduce solo di poco. Produce un singolo prodotto senza rilascio di intermedi. Quando si raggiungono 16C, il prodotto (palmitato) lascia il ciclo. Gli atomi di C derivano dall'acetil-CoA attraverso la formazione del malonil-CoA, fatta eccezione per il 15 ed il 16 che derivano rispettivamente dal metile e dal carbonio carbossilico dell'acetil-CoA
	- Una FAS I diversa si riscontra in funghi e lievito, ed è costituita da due polipeptidi multifunzionali che formano un complesso con architettura diversa da quella dei vertebrati. Tre dei sette si trovano nella subunità $\alpha$, gli altri nella $\beta$. .
- FAS II -> piante e batteri, si trova anche nei mitocondri dei vertebrati-> costituite da proteine distinte. Ciascuna tappa catalizzata da un enzima separato e liberamente diffusibile. Gli intermedi sono diffusibili, e possono essere dirottati verso altre biosintesi. FAS-II genera vari prodotti, compresi Acidi Grassi Saturi di varia lunghezza, Acidi Grassi Insaturi, Ramificati e Ossidrilati. 


I domini multipli della FAS I dei mammiferi agiscono come enzimi distinti, pur essendo tutti sulla stessa catena polipeptidica legati l'uno all'altro in sequenza. Il sito attivo di ciascun enzima si trova in domini separati nel lungo polipeptide. Attraverso il processo della sintesi degli acidi grassi, gli intermedi rimangono legati covalentemente come tioesteri ad uno dei due gruppi tiolici.
Uno è il gruppo -SH di un residuo di cisteina di uno dei domini della sintasi ($\beta$-chetoacil-ACP sintasi). L'altro è il gruppo -SH della proteina trasportatrice di acili, un dominio separato dello stesso polipeptide.
L'idrolisi del tioestere è notevolmente esoergonica, e l'energia rilasciata serve a rendere termodinamicamente favoriti i due diversi passaggi di condensazione della sintesi degli acidi grassi.
La proteina trasportatrice di acili ACP è lo shuttle che mantiene unito il sistema.
In E.coli questa ACP è una piccola proteina che contiene il gruppo prostetico 4'-fosfopanteteina, che si pensa agisca come braccio flessibile, tenendo le catene di acido grasso in fase di allungamento sulla superficie del complesso dall'acido grasso sintasi, mentre trasferisce gli intermedi delle varie reazioni da un sito attivo all'altro. L'ACP dei mammiferi ha lo stesso gruppo prostetico, con funzione simile, ma è inserita come dominio in un polipeptide multifunzionale molto più grande.

Prima che abbiano inizio le reazioni di condensazione che danno inizio alla sintesi dell'acido grasso, i due gruppi tiolici del complesso multienzimatico devono essere caricati con i due gruppi acilici corretti.
Dapprima il gruppo acetilico dell'acetil-CoA viene trasferito all'ACP in una reazione catalizzata dal dominio del polipeptide multifunzionale malonil/acetil-CoA-ACP trasferasi (MAT, o meglio MT se malonil, AT se acetil). Il gruppo acetilico viene quindi trasferito al gruppo Cys-SH della $\beta$-chetoacil-ACP sintasi.
Anche la seconda reazione, il trasferimento del gruppo malonilico dal malonil-CoA al gruppo -SH dell'ACP è catalizzata dalla malonil/acetil-CoA-ACP trasferasi.
Nel sistema sintasico carico, i due gruppi acetilico e malonilico sono legati in forma attivata per mandare avanti il processo di allungamento.

Tappe:
1.  La prima reazione della via di biosintesi degli acidi grassi è una condensazione di Claisen che coinvolge i gruppi acetilici e malonilici attivati, con formazione dell'acetoacetil-ACP, un gruppo acetoacetilico legato all'ACP mediante il gruppo -SH della fosfopanteteina. Allo stesso tempo si libera una molecola di CO2. In questa reazione, catalizzata dalla **$\beta$-chetoacil-ACP sintasi** il gruppo acetilico viene trasferito dal gruppo Cys-SH dell'enzima al gruppo malinilico dell'-SH dell'ACP, diventando l'unità bicarboniosa metil terminale del gruppo acetoacetilico neosintetizzato. L'atomi di carbonio della CO2 formata in questa reazione è lo stesso atomi di carbonio che era stato introdotto nella molecola del malonil-CoA durante la reazione dell'acetil-CoA con il bicarbonato, catalizzata dall'acetil-CoA carbossilasi. Nella via di biosintesi degli acidi grassi la CO2 viene fissata covalentemente solo transitoriamente e viene allontanata quando nella catena carboniosa in fase di allungamento viene inserita un'unità a due atomi di carbonio. La reazione di condensazione viene resa termodinamicamente favorevole dall'uso di unità maloniliche attivate al posto dell'acetil-CoA, motivo per cui le cellule devono legare CO2 all'acetil-CoA formando malonil-CoA per poi liberare la CO2 nuovamente durante la formazione dell'acetoacetato. Il carbonio metilenico C2 che nel malonil-CoA si trova tra il carbonio carbonilico e il carbonio carbossilico può diventare un ottimo nucleofilo. Nella reazione di condensazione, la decarbossilazione del gruppo malonilico facilita l'attacco nucleofilico portato dal carbonio metilenico al legame tioestere del gruppo acetilico legato alla $\beta$ -chetoacil-ACP sintasi, liberando il gruppo -SH dell'enzima. L'accoppiamento della condensazione con la decarbossilazione del gruppo malinilico rende il processo nel suo complesso molto esoergonico. Usando unità maloniliche attivate nella biosintesi degli acidi grassi e unità acetiliche attivate nella degradazione, le cellule sono in grado di rendere entrambi i processi termodinamicamente favorevoli, anche se uno è in effetti l'inverso dell'altro. L'energia necessaria per rendere favorevole la sintesi degli acidi grassi viene fornita dall'ATP consumato per la formazione di malonil-CoA a partire da acetil-CoA e HCO3-.
2. L'acetoacetil-ACP formato nella tappa di condensazione subisce la riduzione del suo gruppo carbonilico presente sul C-3, trasformandosi in D-$\beta$-idrossibutirril-ACP. Questa reazione è catalizzata dalla **$\beta$-chetoacil-ACP  reduttasi**, ed il donatore di elettroni è l'NADPH. Il D-$\beta$-idrossibutirrile non ha la stessa forma stereoisomerica dell'analogo intermedio L-$\beta$-idrossiacile nell'ossidazione degli acidi grassi
3. Dagli atomi di carbonio C2 e C3 del D-$\beta$-idrossibutirril-ACP viene rimossa una molecola di acqua per formare un doppio legame nel prodotto, il trans-$\Delta^2$-butenoil-ACP. L'enzima che catalizza la reazione di deidratazione è la **$\beta$-idrossil-ACP deidratasi
4. Il doppio legame del  trans-$\Delta^2$-butenoil-ACP viene ridotto producendo **butirril-ACP** da parte della **enoil-ACP reduttasi**. Anche in questa reazione il donatore di equivalenti riducenti è l'NADPH
La formazione dell'acil-ACP saturo a quattro atomi di carbonio completa il primo passaggio attraverso il complesso dell'acido grasso sintasi.
Nella tappa 5, il gruppo butirrilico viene trasferito dal gruppo -SH della fsofpanteteina a quello del residui di Cys della $\beta$-chetoacil-ACP sintasi, che inizialmente era occupato dal gruppo acetilico. Per iniziare un nuovo ciclo delle quattro reazioni per allungare la catena, la tappa 6, un altro gruppo malonile viene legato al gruppo -SH della fosfopanteteina sull'ACP ora libero. La condensazione avviene tra gruppo butirrilico, che si comporta esattamente come il gruppo acetilico nel primo ciclo, e due degli atomi di carbonio del malonile legato all'ACP. L'altro è perso sotto forma di CO2. Il prodotto della reazione è un acile a 6 atomi di C, legato covalentemente al gruppo -SH della fosfopanteteina. Il suo gruppo $\beta$-chetonico viene ridotto nelle tre tappe successive formando un acile saturo, come accaduto nel primo ciclo di reazioni, in questo caso a 6 atomi di C.
Per arrivare al palmitato saturo a 16 atomi di C, sempre legato all'ACP, sono necessari sette cicli di reazioni di condensazione e di riduzione. In genere l'allungamento della catena termina a questo punto e il palmitato viene staccato dall'ACP per azione di un'attività idrolitica (tioesterasi) presente nella proteina multifunzionale.
La reazione complessiva della sintesi del palmitato a partire dall'acetil-CoA puó essere divisa in due parti:
- Nella prima vi è la formazione di sette molecole di malonil-CoA: $$7 \space acetil\text-CoA + 7CO_2 + 7ATP \rightarrow 7\space malonil\text-CoA + 7ADP + 7P_i$$
- poi vengono i sette cicli di condensazione e riduzione $$acetil\text-CoA + 7\space malonil\text-CoA  + 14NADPH + 14H^+ \rightarrow palmitato+ 7CO_2 + 8CoA + 14NADP^+ + 6H_2O$$
- Solo 6 molecole di acqua prodotta poichè una H2O viene usata per idrolizzare il legame tioestere tra palmitato, prodotti di reazione, ed enzima. La reazione complessiva finale è: $$7\space acetil\text-CoA + 7 ATP  + 14NADPH + 14H^+ \rightarrow palmitato+ 7ADP + 8CoA + 14NADP^+ + 7P_i + 6H_2O$$
- La biosintesi di un acido grasso come il palmitato richiede acetil-CoA e un rifornimento di energia chimica in due forme:
	- Potenziale di trasferimento di gruppo dell'ATP  -> Necessario per legare la CO2 all'acetil CoA e produrre malonil CoA
	- Potere riducente dell'NADPH -> necessario per ridurre il gruppo chetonico $\beta$ e i doppi legami
	
- Negli organismi non fotosintetici esiste un costo aggiuntivo perchè l'acetil-CoA prodotto nei mitocondri va traslocato nel citosol, richiedendo due aggiuntive molecole di ATP per molecola di acetil-CoA trasportata, portando il costo energetico della sintesi a 3 molecole di ATP per ogni coppia di atomi di carbonio incorporata nella catena acilica
