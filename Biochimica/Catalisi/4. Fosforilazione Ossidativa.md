---
publish: true
---
# Catena respiratoria mitocondriale
I tessuti con alto metabolismo aerobico (cervello, muscolo scheletrico e cardiaco, occhi) contengono migliaia o centinaia di mitocondri per cellula, e i mitocondri di cellule con elevata attività metabolica hanno maggiore numero di creste più densamente compatte. I mitocondri si dividono per scissione durante la divisione cellulare ed in alcune circostante possono compattarsi per formare strutture più grandi maggiormente estese.
Condizioni di stress come la presenza di inibitori del trasferimento di elettroni o mutazioni in un trasportatore di elettroni possono innescare la scissione e a volte la mitofagia, ovvero la rottura dei mitocondri e il riciclo degli amminoacidi, dei nucleotidi e dei lipidi rilasciati. Quando la situazione di stress tende a ridursi, i mitocondri di piccole dimensioni si fondono per formare lunghi e sottili organelli tubulari.

## Inizio della fosforilazione
La fosforilazione ossidativa inizia con l'ingresso degli elettroni nella catena dei trasportatori degli elettroni chiamata catena respiratoria.
La maggior parte di questi elettroni deriva dall'azione delle deidrogenasi che li hanno raccolti nei processi catabolici e poi incanalati verso gli accettori universali di elettroni:
- NAD+ e NADP+ -> nucleotidi nicotinamminici
- FAD o FMN -> nucleotidi flavinici
Tutte le deidrogenasi dipendenti da nucleotidi nicotinammidici catalizzano reazioni reversibili del tipo: $$Substrato \space ridotto + NAD^+ \leftrightarrow substrato \space ossidato + NADH + H^+$$$$Substrato \space ridotto + NADP^+ \leftrightarrow substrato \space ossidato + NADPH + H^+$$
La maggior parte delle deidrogenasi che agiscono nel catabolismo sono costituite da deidrogenasi specifiche per il NAD+ come accettore di elettroni. Alcune deidrogenasi si trovano nel citosol, altre nei mitocondri e ne esistono forme isozimatiche presenti nei vari compartimenti cellulari.
Le deidrogenasi NAD dipendenti rimuovono due atomi di idrogeno dai loro substrati, uno di questi viene trasferito sotto forma di ione idruro al NAD+ mentre l'altro atomo di idrogeno viene rilasciato nell'ambiente circostante sotto forma di ione H+. Il NADH e NADPH sono trasportatori di elettroni solubili in acqua e si associano reversibilmente alle deidrogenasi.
L'NADH trasporta elettroni dalle reazioni cataboliche al complesso NADH deidrogenasi, che costituisce il punto di ingresso degli elettroni nella catena respiratoria. L'NADPH generalmente fornisce elettroni alle reazioni anaboliche.
Nelle cellule NADH e NADPH con differenti potenziali redox sono tenute separate. Ciò è reso possibile mantenendo il rapporto \[forma ridotta]/\[forma ossidata] relativamente alto per l'NADPH e relativamente basso per l'NADH. NADH e NADPH non possono attraversare la membrana mitocondriale interna mediante trasportatori, i mitocondri fanno entrare indirettamente gli elettroni.
Le flavoproteine contengono un cofattore flavinico FMN o FAD, legato saldamente in qualche caso anche covalentemente. Il coenzima flavinico ossidato può accettare sia un elettrone sia due elettroni. Il trasferimento di elettroni può avvenire in quanto la flavoproteina ha un potenziale di riduzione più elevato rispetto al composto ossidato.
Il potenziale di riduzione standard di un coenzima flavinico, a differenza di NAD o NADP dipende dalla proteina a cui è associato.

La catena respiratoria mitocondriale è formata da una serie di trasporti di elettroni, la maggior parte dei quali è costituita da proteine integrali di membrana, contenenti gruppi prostetici in grado di donare o accettare due elettroni. Nella fosforilazione ossidativa vi sono 3 tipi di trasporti di elettroni:
1. Trasferimento diretto: Come nella riduzione Fe3+ a Fe2+
2. Trasferimento di un atomo di idrogeno (H+ + e-)
3. Trasferimento di uno ione idruro (:H-) che porta con se 2 elettroni
Qualunque sia la forma di trasferimento, il termine equivalente riducente è sempre utilizzato per indicare un singolo elettrone trasferito in una reazione di ossidoriduzione

Altri trasportatori di elettroni che partecipano:
- L'ubichinone o coenzima Q: è un benzochinone liposolubile con una catena laterale isoprenoide molto lunga. Può accettare un solo elettrone, trasformandosi in un radicale semichinonico (\*QH), oppure può accettare due elettroni, assumendo la forma completamente ridotta di ubichinolo (QH2). Come le flavoproteine, può mettere in relazione processi a due elettroni con altri a un solo elettrone. Le sue piccole dimensioni e la sua idrofobicità permette di diffondersi liberamente nel doppio strato lipidico della membrana mitocondriale interna e può agire da ponte tra trasportatori di elettroni meno mobili presenti nella membrana stessa. Può trasportare anche protoni, rivestendo ruolo importante nel processo di acoppiamento tra flusso elettronico e movimento protonico.
- Citocromi -> proteine con elevata capacità di assorbire luce visible, dovuta alla presenza nella loro molecola di un gruppo prostetico eme contente ferro
- Proteine ferro-zolfo -> ferro associato a zolfo inorganico o ad atomi di zolfo di residui Cys della proteina
- Proteine ferro-zolfo di Rieske -> L'atomo di ferro è coordinato con due residui His e non Cys

Nella reazione complessiva della catena respiratoria, gli elettroni passano dal NADH dal succinato o da qualche altro donatore primario di elettroni attraverso flavoproteine, ubichinone proteine ferro-zolfo e citocromi, per arrivare all'ossigeno.

I trasportatori di elettroni della catena respiratoria sono organizzati in complessi sopramolecolari intramembrana che possono essere tra loro separati ed isolati. Ci sono quattro complessi. Ciascuno di essi in grado di trasportare elettroni e può essere considerato come una parte della catena respiratoria.
- Complesso I -> trasferimento di elettroni da NADH
- Complesso II -> trasferimento di elettroni da Succinato
- Complesso III -> trasferimento di elettroni dall'ubichinone al citocromo c
- Complesso IV -> trasferisce elettroni dal citocromo c ridotto all'O2


### Complesso I: NADH a Ubichinone
Nei mammiferi il complesso I detto anche NADH:Ubichinone ossidoreduttasi o NADH deidrogenasi è un enzima di grandi dimensioni costituito da 45 catene peptidiche diverse, fra cui una flavoproteina contenente FMN ed almeno otto centri ferro-zolfo.
Ha una forma ad L con un braccio immerso nella membrana mitocondriale e l'altro orientato verso la matrice.
I 7 polipeptidi del braccio immerso e del braccio della matrice sono conservati ed essenziali tra le specie.
Il complesso I catalizza due processi accoppiati e simultanei:
1. Trasferimento esoergonico dall'ubichinone di uno ione idruro da NADH e di un protone dalla matrice $$NADH + H^{+} + Q \rightarrow NAD^{+} + QH_2$$
2. Il trasferimento endoergonico di quattro protoni dalla matrice allo spazio intermembrana, in cui i protoni vengono spostati contro un gradiente di protoni trans-membrana. Il complesso I è quindi una pompa protonica guidata dall'energia che deriva dal trasferimento degli elettroni. La reazione catalizzata è detta vettoriale poichè ha una direzione specifica. La direzione viene indicata con il pedice, N per lato negativo della membrana interna  P per quello positivo $$NADH +5H^+_N + Q \rightarrow NAD^+ +QH_2 +4H^+_P $$
L'antibiotico pericidina A inibisce il flusso elettronico dai centri ferro-zolfo dal Complesso I all'ubichinone, bloccando l'intero processo di fosforilazione ossidativa.
Tre delle sette subunità proteiche integrali del braccio immerso nella membrana sono correlate ad un antiporto Na+ - H+ e si pensa siano responsabili del pompaggio di 3 protoni. La quarta subunità del braccio immerso, quella più vicino al sito di legame a Q è probabilmente responsabile del pompaggio del quarto protone.

Q si riduce lontano dal braccio immerso, quindi l'accoppiamento dovrebbe essere indiretto. Presumibilmente la riduzione di Q induce un cambiamento conformazionale ad ampio raggio nel complesso I. Uno possibile dei meccanismi di accoppiamento è una lunga elica che si trova nel braccio immerso che può trasmettere cambiamenti allosterici attraverso il braccio.

### Complesso II: Succinato a Ubichinone
Il complesso II è il complesso della succinato deidrogenasi del ciclo TCA. Il complesso II accoppia l'ossidazione del succinato in un sito alla riduzione dell'ubichinone in un altro sito distante circa 40 Å. Anche se il complesso II è più piccolo e più semplice del complesso I, esso contiene 5 gruppi prostetici di due tipi diversi e 4 subunità proteiche. Le subunità C e D sono proteine di membrana integrali, ciascuna con 3 eliche transmembrana. Contengono un gruppo eme b ed un sito di legame per l'ubichinone, l'accettore finale degli elettroni nella reazione catalizzata dal Complesso II. Le subunità A e B si estendono all'interno della matrice, essi contengono centri 2Fe-2S, un FAD legato covalentemente ed un sito di legame per il substrato, il succinato.
Sebbene il complessivo percorso del trasferimento degli elettroni sia lungo, nessuno dei singoli trasferimenti di elettroni supera gli 11 Å, una distanza ragionevole per un rapido trasferimento di elettroni. Il trasferimento di elettroni non è accompagnato da un pompaggio di protoni attraverso la membrana interna, anche se il QH2 prodotto dall'ossidazione del succinato può essere usato dal complesso II per favorire il trasferimento protonico.
Dato che il complesso II ha ruolo anche nel ciclo dell'acido citrico, i fattori che influenzano la sua attività probabilmente servono a coordinare il ciclo con il trasferimento mitocondriale di elettroni

### Complesso III: Ubichinone a citocromo c
Gli elettroni presenti nell'ubichinone ridotto devono passare attraverso due complessi proteici più grandi nella membrana mitocondriale interna prima di raggiungere l'accettore finale di elettroni ovvero l'O2.
Il complesso III chiamato complesso del citocromo $bc_1$ oppure ubichinone:citocromo c ossidoreduttasi accoppia il trasferimento degli elettroni dall'ubichinolo al citocromo c con il trasporto vettoriale di protoni dalla matrice allo spazione intermembrana.
L'unita funzionale del Complesso III è un dimero. Ogni monomero è composto da tre proteine fondamentali per l'azione del complesso:
- citocromo b
- citocromo c1
- proteina ferro-zolfo di Rieske
I due monomeri di citocromo b circondano una tasca al centro della membrana in cui l'ubichinone è libero di muoversi dal lato della membrana rivolto verso la matrice (sito $Q_N$ su un monomero) nello spazio intermembrana (sito $Q_p$ sull'altro monomero) e trasporta elettroni e protoni attraverso la membrana mitocondriale interna.
Per spiegare il ruolo di Q nella conservazione dell'energia venne proposto il modello del ciclo Q.
Mentre gli elettroni si spostano dal QH2 al complesso III, QH2 viene ossidato con il rilascio di protoni su un lato della membrana (sito $Q_P$), mentre sull'altro sito $Q_N$ Q viene ridotto e vengono accettati protoni.
Il prodotto di un sito catalitico diventa quindi il substrato per il secondo sito e viceversa. 
La reazione redox complessiva di questo ciclo Q è: $$QH_2 + 2 \space citocromo \space c \space (ossidato) \space + 2H^+_N \rightarrow Q + 2\space citocromo \space c (ridotto) +4 H^+_P$$
Il ciclo Q regola il trasferimento degli elettroni da un trasportatore a due elettroni, l'ubichinolo, a trasportatori ad un solo elettrone, i gruppi eme $b_L$ e $b_H$ del citocromo b e dei citocromi $c_1$ e $c$. Questo trasferimento è accompagnato dall'acquisizione di due protoni sul lato $N$ della matrice e dal rilascio di quattro protoni sul lato $P$ per ogni coppia di elettroni che passa attraverso il Complesso III e viene trasferita al citocromo $c$ sul lato $P$. Anche se la via seguita dal flusso elettronico in questo segmento della catena è cosi complessa, il risultato netto è semplice:
- $QH_2$ viene ossidato a Q
- Due molecole di citocromo c vengono contemporaneamente ridotte 
- Due protoni vengono trasferiti dal lato $N$ al lato $P$ della membrana mitocondriale interna
Quando il gruppo eme del citocromo c accetta un elettrone dal complesso III, il citocromo c si sposta nello spazio intermembrana verso il complesso IV per donare l'elettrone ad un suo centro rameico binucleare

### Complesso IV
Nella tappa finale della catena respiratoria il complesso IV (chiamato **citocromo ossidasi**) trasporta gli elettroni dal citocromo c all'ossigeno molecolare, riducendolo ad $H_2O$.
Il complesso IV è un enzima dimerico di grandi dimensioni presente nella membrana mitocondriale interna. 
- 13 subunità per monomero
I batteri ne hanno una forma più semplice con solo 3 o 4 subunità.
Confronto tra batteri e mitocondri ha consentito di stabilire che 3 subunità sono conservate nell'evoluzione e le altre 10 possono essere utili all'assemblaggio o alla stabilità.
La subunità II del complesso IV contiene due ioni Cu che formano complessi con gruppi SH di due residui Cys in un centro binucleare chiamato $Cu_A$ che assomiglia ai centri 2Fe-2S  delle proteine Fe-S.
La subunità I contiene due gruppi eme, a e a3, ed un altro ione $Cu_B$. L'eme a3 e il $Cu_B$ formando un secondo centro binucleare che accetta elettroni dal gruppo eme a e li trasferice all'O2, che si lega al gruppo eme a3. I dettagli funzionali della subunità III non sono chiari ma è essenziale per il funzionamento del complesso IV.
Il trasferimento degli elettroni attraverso il complesso IV:
- Procede dal citocromo C a $Cu_A$ 
- da $Cu_A$ al gruppo eme a
- dall'eme a al centro $a_3-Cu_B$
- Da $Cu_B$ ad $O_2$
Ogni volta che due elettroni attraversano questo complesso, l'enzima preleva due ioni H+ substrato dalla matrice (Lato Negativo) per convertire 1/2 di O2 in una molecola di H2O. Il complesso utilizza l'energia di questa reazione redox per pompare due protoni nello spazio intermembrana (Lato Positivo) per ogni coppia di elettroni che lo attraversa, aumentando ulteriormente il potenziale elettrochimico prodotto dal trasporto protonico attraverso i complessi I e III.
$$2 \space citocromo \space c \space (ridotti) + 4H^+_N + 1/2 O_2 \rightarrow 2 \space citocromo \space c \space (ossidati) + 2H_P^+ + H_2O $$
Questa riduzione di mezza molecola di ossigeno con due elettroni richiede ossidazione di QH2, che a sua volta necessita l'ossidazione di NADH o succinato.
A livello del complesso IV, l'O2 viene ridotto nei centri redox che trasportano un solo elettrone per volta. Gli intermedi dell'ossigeno di norma non sono completamente ridotti, ma rimangono saldamente legati al complessso finchè non sono convertiti in acqua.  Alcuni intermedi passano e sono le specie reattive dell'ossigeno che danneggiano il DNA se non eliminati dai meccanismi di difesa.
I complessi respiratori mitocondriali si associano in complessi di trasportatori di elettroni detti respirosomi.

### ROS
Le specie reattive dell'ossigeno, ovvero l'anione superossido e il perossido di idrogeno, vengono demolite da gli enzimi superossido dismutasi e glutatione perossidasi.
SOD1 si trova nel mitocondrio, glutatione perossidasi solitamente nei perossisomi.
In particolare, l'$O_2^-$ deriva dalla reazione $O_2 + e^- \rightarrow O_2^-$. L'anione superossido produce a sua volta un radicale libero ancora più reattivo, ovvero il radicale libero ossidrilico OH.
La formazione di specie reattive è favorita quando:
- I mitocondri non stanno producendo ATP per mancanza di O2 o ADP
- Il rapporto NADH/NAD+ nella matrice è molto elevato 
In queste condizioni, il mitocondrio è in condizione di stress ossidativo, ovvero sono disponibili più elettroni in attesa di entrare nella catena respiratoria rispetto a quelli che possono raggiungere l'ossigeno tramite i trasportatori. Quando il rifornimento di donatori di elettroni NADH diventa confrontabile con quello degli accettori, allora lo stress ossidativo si abbassa e la produzione delle specie reattive dell'ossigeno si abbassa. Bassi livelli di ROS (specie reattive dell'ossigeno) possono essere utilizzati dalla cellula come un segnale che riflette l'apporto insufficiente di ossigeno (ipossia), innescando gli opportuni aggiustamenti metabolici
### Vie alternative per cedere elettroni all'ubichinone
- prima tappa della $\beta$ ossidazione l'acil-CoA deidrogenasi -> gli elettroni sono trasferiti dal substrato al FAD della deidrogenasi, poi alla flavoproteina di trasferimento degli elettroni ETF, che passa gli elettroni alla ETF:ubichinone ossidoriduttasi, che riduce Q a QH2 nella membrana mitocondriale interna
- glicerolo 3-fosfato, formato dalla rottura dei triglicerdi, viene ossidato dalla glicerolo 3-fosfato deidrogenasi. L'accettore di elettroni in questa reazione è Q e il QH2 prodotto entra nel pool di QH2 di membrana
- Didroorotato deidrogenasi  coinvolta nella sintesi delle primidine

### Immagazzinamento dell'energia
Il trasferimento di due elettroni che attraversano la catena respiratoria dal NADH all'ossigeno molecolare può essere riassunto in $$NADH + H^+ + \frac {1}{2}O_2 \rightarrow NAD^+ + H_2O$$
Questa reazione è molto esoergonica. Gran parte di questa energia viene usata per pompare protoni fuori dalla matrice mitocondriale.
Per ogni coppia di elettroni trasferiti all'ossigeno, vengono trasferiti dalla matrice allo spazio intermembrana quattro protoni dal complessi I, quattro dal III e due dal IV. Quindi l'equazione vettoriale è $$NADH + 11H^+_N + \frac{1}{2}O_2 \rightarrow NAD^+ + 10H^+_P + H_2O$$

L'energia elettrochimica contenuta in questo gradiente di concentrazione protonica e in questa separazione delle cariche rappresenta una temporanea conservazione di gran parte dell'energia liberata dal trasferimento elettronico.
L'energia conservata in questo gradiente è detta anche forza motrice protonica, ed è formata da due componenti:
- L'energia potenziale chimica dovuta alla differenza di concentrazione di una specie chimica
- L'energia del potenziale elettrico, che si genera nella separazione delle cariche che si ottiene quando un protone si sposta attraverso la membrana senza che vi sia un flusso contrario di pari carica

[[5. ATP Sintasi]]
[[3. Beta Ossidazione]]