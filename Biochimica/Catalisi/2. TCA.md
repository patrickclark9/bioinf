---
publish: true
---
# Ciclo dell'acido citrico
Il piruvato prodotto dalla glicolisi viene ulteriormente ossidato ad H2O e CO2 nei processi aerobici, a differenza di quelli anaerobici in cui il glucosio viene ridotto a lattato etanolo o qualche altro prodotto di fermentazione.
In fase aerobica, il catabolismo del piruvato è chiamato respirazione, più precisamente respirazione cellulare.
Nella respirazione cellulare, l'O2 viene consumato per produrre CO2, a differenza della respirazione di organismi multicellulari eucariotici, in cui si assume O2 e si rilascia CO2.
Si svolge in 3 fasi:
- Le molecole organiche come il glucosio, acidi grassi ed amminoacidi vengono ossidate per produrre frammenti a due atomi di carbonio, sotto forma del gruppo acetilico dell'acetil-CoA.
- Nella seconda fase, i gruppi acetilici sono ossidati a CO2 nel ciclo dell'acido citrico, e gran parte dell'energia liberata da queste ossidazioni viene conservata sotto forma di NADH e FADH2
- I coenzimi ridotti vengono riossidati liberando elettroni e protoni. Gli elettroni vengono trasferiti all'O2 tramite una serie di molecole trasportatrici di elettroni, detta catena respiratoria, portando alla formazione di acqua. Nel corso del trasferimento degli elettroni, una parte notevole dell'energia rilasciata dalle reazioni redox viene conservata sotto forma di ATP, tramite un processo chiamato fosforilazione ossidativa

Alcuni intermedi del ciclo di Krebs (ciclo dell'acido citrico, ciclo degli acidi tricarbossilici) possono abbandonare il ciclo, essendo precursori in altre vie biosintetiche. Esistono vie metaboliche che li risintetizzano.
Il ciclo TCA è un crocevia del metabolismo, su cui convengono vie degradative e da cui partono vie biosintetiche, quindi la sua attività deve essere strettamente coordinata con quella di altre vie metaboliche.

## Produzione di Acetil CoA (Acetato Attivato)

Negli organismi aerobici, il glucosio e gli altri zuccheri, gli acidi grassi e gli amminoacidi sono ossidati a CO2 e H2O attraverso il ciclo di Krebs e la catena respiratoria.
Lo scheletro carbonioso va prima però degradato a gruppo acetilico dell'acetil CoA, la forma con cui il ciclo accetta la maggior parte del combustibile metabolico.
Anche gli atomi di carbonio di molti amminoacidi entrano nel ciclo come acetato, ma numerosi amminoacidi sono degradati in altri intermedi, come succinato e malato, che poi entrano nel ciclo.
Il piruvato ha 3 possibili vie:
- Quello generato nel citosol dalla glicolisi è un punto di snodo nel metabolismo di carboidrati, grassi e proteine
- Quello che entra nei mitocondri può essere ossidato mediante ciclo dell'acido citrico, oppure dopo essere stato convertito in acetil-CoA può essere utilizzato come molecola di partenza per la sintesi di acidi grassi e steroli
- Infine il piruvato può essere usato come precursore nella sintesi degli amminoacidi
Nella glicolisi anaerobica il piruvato viene ossidato a lattato nel citosol, non va incontro ad ulteriori ossidazioni nel TCA.
### Piruvato viene ossidato ad Acetil CoA e CO2

La reazione complessiva catalizzata dal complesso della **piruvato deidrogenasi** è una decarbossilazione ossidativa, un processo di ossidazione irreversibile in cui il gruppo carbossilico viene rimosso dal piruvato sotto forma di una molecola di CO2, ed i due atomi di carbonio che restano diventano gruppo acetilico dell'acetil CoA.
Il NADH formato in questa reazione porta uno ione idruro alla catena respiratoria, che trasporta i due elettroni di ossigeno o, nei microorganismi anaerobici, ad un accettore di elettroni alternativo come un nitrato o un solfato.
Il trasferimento di elettroni all'ossigeno produce 2,5 molecole di ATP per coppia di elettroni.
La reazione catalizzata dalla piruvato deidrogenasi è irreversibile, dato che la CO2 non può riattacarsi all'acetil CoA per formare piruvato.

Le deidrogenasi e la decarbossilazione combinata del piruvato ad acetil CoA richiede 5 cofattori diversi e 3 enzimi:
- Tiamina Pirofosfato TPP
- Flavin adenin dinucleotide FAD
- Coenzima A CoA-SH (per il gruppo -SH)
- Nicotinammide adenin dinucleotide NAD
- Lipoato
Sono 4 vitamine che vanno assunte con l'alimentazione
- tiamina -> TPP
- riboflavina -> FAD
- niacina -> NAD
- pantotenato -> CoA-SH
Il Coenzima A ha un gruppo reattivo tiolitico essenziale per la sua funzione di trasportatore di gruppi acili in un certo numero di reazioni metaboliche. I gruppi acili formano legami tioestere quando si legano al gruppo tiolico del CoA.
Il quinto cofattore della reazione della deidrogenasi, il lipoato, ha due gruppi tiolici che possono essere ossidati in modo reversibile e formare un ponte disolfuro simi a quello che si genera tra due residui Cys in una proteina. Il lipoato può agire come trasportatore di eletroni e come trasportatore di acili

Il complesso piruvato deidrogenasi PDH è composto da 3 enzimi:
- E1 -> piruvato deidrogenasi
- E2 -> diidrolipoil transacetilasi
- E3 -> diidrolipoil deidrogenasi
Il numero di copie di ogni subunità e quindi le dimensioni del complesso variano da specie a specie.
Il sito attivo di E1 contiene la TPP, mentre quello di E3 hanno legato a sè il FAD. In E2 i domini sono separati da sequenze di collegamento di 20-30 residui ricchi di Ala e Pro inframmezzate da residui carichi, queste sequenze tendono ad assumere la forma allungata tenendo lontani i tre domini l'uno dall'altro.
La struttura E1-E2-E3 è conservata nell'evoluzione ed è utilizzata in molte reazioni cataboliche simili, compresa l'ossidazione dell' $\alpha$ chetoglutarato nel TCA e l'ossidazione di $\alpha$-chetoacidi prodotti durante la demolizione di valina, isoleucina e leucina.
l'E3 del complesso PDH è identico all'E3 degli altri due complessi enzimatici.

Le tappe della piruvato deidrogenasi per catalizzare le cinque reazioni consecutive nel processo di decarbossilazione e di deidrogenazione del piruvato sono le seguenti:
1. Identica alla reazione catalizzata dalla piruvato decarbossilasi, in cui l'atomo C1 del piruvato viene rilasciato come CO2, mentre l'atomo C2 che nel piruvato ha stato di ossidazione di un aldeide, viene legato alla TPP come gruppo idrossietilico. Questa prima tappa limita la velocità della reazione, essendo la più lenta
2. Il gruppo idrossietilico viene ossidato a gruppo carbossilico (acetato). I due elettroni rimossi nella reazione vanno a ridurre il ponte -S-S- nel gruppo lipoilico sull'E2 formando due gruppi tiolici.
3. Il residuo acetilico di questa reazione redox viene prima esterificato su uno dei due gruppi SH del lipoato e poi transesterificato con il CoA, formando Acetil-CoA.
4.  Le tappe 4 e 5 sono la restante parte della reazione catalizzata dal complesso PDH di E3, e consistono in una serie di trasferimenti elettronici necessari a rigenerare la forma ossidata del gruppo lipoilico dell'E2 e a preparare il complesso per un altro ciclo di ossidazione. Gli elettroni rimossi dal gruppo idrossietilico derivato dal piruvato passano al NAD+ passando per il FAD
Tutti gli enzimi ed i coenzimi sono raggruppati insieme, consentendo agli intermedi di reagire facilmente e senza dover diffondere fuori dalla superficie di questo complesso enzimatico.
La sequenza di 5 reazioni è un esempio di incanalamento dei substrati.

Il ciclo inizia con l'acetil CoA che dona il suo gruppo acetilico all'ossalacetato, un composto a 4 atomi di carbonio, formando il citrato a sei atomi di carbonio. Il citrato viene poi trasformato in isocitrato, anch'esso a sei atomi di carbonio, che viene deidrogenato con perdita di CO2 producendo il composto a 5 atomi di carbonio. Il succinato viene convertito enzimaticamente in tre tappe in ossalacetato, il composto a 4 atomi di carbonio con cui inizia il ciclo. L'ossalacetato è ora di nuovo pronto a reagire con un'altra molecola di acetil CoA per iniziare un secondo giro del ciclo. In ogni giro del ciclo entra un gruppo acetilico (due atomi di carbonio) sotto forma di acetil-CoA ed escono due molecole di CO2. In ogni giro viene utilizzata una molecola di ossalacetato per formare il citrato, ma dopo una serie di reazioni, l'ossalacetato viene rigenerato.
Non si ha quindi consumo netto di ossalacetato e una molecola di ossalacetato è in teoria sufficiente a ossidare un numero infinito di gruppi acetilici. L'ossalacetato è infatti presente nella cellula in basse concentrazioni.
Quattro delle otto tappe di questo processo sono ossidazioni, in cui l'energia dell'ossidazione viene conservata con un alto grado di efficienza mediante la formazione dei coenzimi ridotti NADH e FADH2.
Anche se il ciclo dell'acido citrico è la via metabolica principale per la produzione di energia, il suo ruolo non si limita alla conservazione dell'energia chimica.
Gli intermedi a quattro e cinque atomi di carbonio  del ciclo sono anche precursori biosintentici per vari composti.
Queste reazioni avviene nel mitocondrio, come quelle di degradazione degli acidi grassi.


Per estrarre completamente il potenziale energetico da combustibili come i carboidrati, proteine, acidi grassi ecc, l'aceti CoA che viene prodotto dalle reazioni delle vie di demolizione di questi composti deve poter essere completamente ossidato a CO2. L'ossidazione diretta dell'acetato a CO2 non è però biochimicamente fattibile. La decarbossilazione di questo acido a due atomi di carbonio formerebbe infatti CO2 e metano.
Il metano è chimicamente stabile e, salvo batteri metanotrofi che crescono nelle nicchie ricche di questo idrocarburo presenti nell'intestino, gli organismi non metanotrofi non hanno enzimi per l'ossidazione del metano. I gruppi metilenici però vengono facilmente metabolizzati da alcuni sistemi enzimatici presenti nella maggior parte degli organismi.
Nelle sequenze di reazioni di ossidazione sono quindi coinvolti due gruppi metilenici di cui almeno uno è adiacente ad un gruppo carbonilico.
I gruppi carbonilici sono particolarmente importanti perchè il carbonio di questo gruppo può attrarre a sè gli elettroni, diventando così un centro eletrofilico. Un gruppo carbonilico può favorire la formazione di un carbanione su un carbonio adiacente per la delocalizzazione della carica negativa del carbanione. Nel ciclo dell'acido citrico un gruppo metilico viene ossidato nelle tappe dalla 6 alla 8 quando viene ossidato il succinato, che porta alla formazione di un gruppo carbonilico nell'ossalacetato più reattivo sia del gruppo metilenico sia del metano.

## Le tappe del ciclo
1. La prima reazione del ciclo è la condensazione dell'acetil-CoA con l'ossalacetato per formare il citrato, reazione catalizzata dalla **citrato sintasi**. In questa reazione l'atomo di carbonio metilico del gruppo acetilico si lega al gruppo carbonilico C2 dell'ossalacetato. Il citril CoA è un intermedio transitorio che si forma sul sito attivo dell'enzima e va incontro ad una rapida idrolisi, producendo CoA e citrato, rilasciati poi nel sito attivo. L'idrolisi di questo intermedio tioestere a elevata energia rende la reazione di scissione fortemente esoergonica. La grande variazione di energia libera standard negativa della reazione catalizzata dalla citrato sintasi è essenziale per il funzionamento del ciclo, perchè la concentrazione dell'ossalacetato è molto bassa. Il CoA liberato da questa reazione viene riciclato e può partecipare alla decarbossilazione ossidativa di un'altra molecola di piruvato da parte del complesso piruvato deidrogenasi. Dalla struttura cristallizzata si può osservare che il sito attivo si trova tra i due domini. L'ossalacetato si lega per primo, provocando un cambiamento conformazionale nel dominio flessibile, creando il sito di legame per il secondo substrato, l'acetil-CoA. Quando nel sito attivo si forma citroil-CoA un altro cambiamento conformazionale causa l'idrolisi del tioestere e viene rilasciato CoA-SH. Questo adattamento indotto diminuisce la probabilità di avere una scissione prematura e non produttiva del legame tioestere dell'acetil-CoA. (La citrato sintesi catalizza una condensazione di Claisen tra tioestere (acetil-CoA) e chetone (ossalacetato)).
2. L'enzima **acomitasi** (aconitato idratasi) catalizza la trasformazione reversibile del citrato in isocitrato, mediante la formazione intermedia dell'acido tricarbossilico cis-aconitato, che normalmente non si dissocia dal sito attivo dell'enzima. L'aconitato può aggiungere una molecola d'acqua al doppio legame dell'intermedio legato all'enzima cis-aconitato, in due modi diversi: una via porta a citrato e l'altra porta ad isocitrato. Anche se la miscela a pH 7,4 25C contiene meno del 10% di isocitrato, nella cellula la reazione viene spinta verso destra dal consumo molto rapido di isocitrato da parte della tappa successiva, che abbassa la sua concentrazione nello stato stazionario. L'aconitasi contiene un centro ferro-zolfo che agisce sia nel legame del substrato al sito attivo sia nell'aggiunta o rimozione catalitica dell'acqua. Nelle cellule in cui la concentrazione del ferro è bassa, l'aconitasi perde il suo centro ferro-zolfo e acquisisce ruolo nella regolazione dell'omeostasi del ferro. L'aconitasi è uno dei molti enzimi di cui si conosce un ruolo ulteriore rispetto a quello catalitico.
3. **L'isocitrato deidrogenasi** catalizza la decarbossilazione ossidativa dell'isocitrato per formare $\alpha$ chetoglutarato. Uno ione Mn2+ presente nel sito attivo interagisce con il gruppo carbonilico dell'intermedio ossalosuccinato che si forma transitoriamente e non lascia il suo sito di legame fino alla sua conversione in $\alpha$ chetoglutarato. L'Mn2+ stabilizza anche l'enolo formato transitoriamente per dearbossilazione. Due isocitrato deidrogenasi sono presenti: una richiede NAD+ come accettore di elettroni e un'altra richiede NADP+. NAD+ presente nella matrice mitocondriale, NADP+ presente nella matrice e nel citosol. La reazione è identica. NADP+ -> NADPH necessario per le vie anaboliche.
4. Questa è un'altra decarbossilazione ossidativa, in cui l'$\alpha$ chetoglutarato viene trasformato in succinil-CoA e CO2 dal complesso dell'**$\alpha$ chetoglutarato deidrogenasi**. Il NAD+ è l'accettore finale degli elettroni ed il CoA è il trasportatore del gruppo succinile. L'energia liberata dall'ossidazione dell'$\alpha$ chetoglutarato è conservata mediante la formazione del legame tioestere del succinil-CoA. La reazione è identica alla reazione catalizzata dal complesso della piruvato deidrogenasi, e alla sequenza di reazioni di demolizione degli $\alpha$ chetoacidi prodotti dagli amminoacidi ramificati. Il complesso dell'$\alpha$ chetoglutarato deidrogenasi è molto simile al complesso PDH. Questo rappresenta un esempio di evoluzione divergente, dato che i 3 complessi hanno sicuramente un origine genica comune, in seguito duplicata, poi in seguito le mutazioni hanno portato alla formazione di enzimi che utilizzavano lo stesso meccanismo con specificità di substrato diversa.
5. Il succinil-CoA ha un legame tioestere con un'energia libera di idrolisi fortemente negativa. Nella tappa successiva del ciclo dell'acido citrico, l'energia rilasciata dalla rottura del legame tioestere viene usata per favorire la sintesi di un legame fosfoanidridico sotto forma di GTP o ATP con variazione di energia libera di soli -2,9kJ/mole. Il processo porta alla formazione di *succinato*, catalizzato dall'enzima **succinil-CoA sintetasi**. La reazione è reversibile, entrambi suggeriscono la partecipazione alla reazione di un nucleoside trifosfato. In questa reazione di conservazione dell'energia vi è una fase intermedia in cui la molecola dell'enzima diventa fosforilata ad un livello di un suo residuo di His, presente nel sito attivo. Il gruppo fosfato viene quindi trasferito all'ADP o al GDP a formare ATP e GTP. Le cellule animali hanno due isozimi, uno per l'ADP e un'altro per GDP. La formazione dell'ATP o del GTP a spese dell'energia rilasciata dalla decarbossilazione ossidativa dell'$\alpha$ chetoglutarato è una fosforilazione a livello del substrato, come la sintesi dell'ATP catalizzata dalle reazione fosfoglicerato chinasica e piruvato chinasica. Il GTP formato dal succinil-CoA può donare il suo fosfato $\gamma$ all'ADP per la formazione di ATP, in una reazione reversibile ad opera dell'enzima **nucleoside difosfato chinasi**. Il risultato netto è la conservazione di energia sotto forma di ATP (energia ATP = energia GTP). 
6. Il succinato formato dal succinil-CoA viene ossidato a fumarato dalla **succinato deidrogenasi**. Questo enzima è legato saldamente alla membrana interna dei mitocondri, nei batteri invece è legata alla membrana plasmatica. L'enzima contiene 3 centri ferro-zolfo e una molecola di FAD legata covalentemente. Gli elettroni estratti dal succinato passano attraverso il FAD ed i centri ferro-zolfo prima di entrare nella catena di trasporto degli elettroni della membrana mitocondriale interna. Il flusso di elettroni dal succinato attraverso questi trasportatori fino all'accettore finale, l'ossigeno, è accoppiato alla sintesi di 1,5 molecole di ATP per coppia di elettroni. Il Malonato generalmente assente nelle cellule è un forte inibitore della succinato deidrogenasi. Se aggiunto nei mitocondri, blocca il ciclo dell'acido citrico.
7. L'idratazione reversibile del fumarato ad **L-Malato** è catalizzata dalla fumarasi (fumarato idratasi). Lo stato di transizione è un carbanione. L'enzima è altamente stereospecifico e catalizza l'idratazione del doppio legame trans del fumarato, ma non agisce sul doppio legame in cis del maleato, l'isomero cis del fumarato. Nella direzione inversa, la fumarasi è ugualmente stereospecifica: il D-Malato non è un substrato dell'enzima.
8. Nell'ultima tappa della TCA l'L-Malato deidrogenasi catalizza l'ossidazione dell'L-malato a ossalacetato accoppiata alla riduzione di NAD+ in NADH. Nelle condizioni termodinamiche standard questo equilibrio è spostato molto verso sinistra. Nelle cellule, invece, l'ossalacetato viene rimosso continuamente dalla reazione altamente esoergonica della citrato sintasi, contribuendo a mantenere bassa la concentrazione dell'ossalacetato.

L'energia rilasciata dalle reazioni di ossidazione è conservata mediante la riduzione di tre molecole di NAD+ e di una di FAD, più un ATP o GTP. Alla fine del ciclo viene rigenerata una molecola di ossalacetato. Il ciclo dell'acido citrico produce di per sè una molecola di ATP per giro, ma nelle quattro reazioni di ossidazione che avvengono nel ciclo vengono liberati molti elettroni che sono poi trasferiti dal NADH e dal FADH2 alla catena respiratoria e determinano la produzione di un gran numero di molecole di ATP nella fosforilazione ossidativa.

Da una molecola di glucosio in glicolisi si formano due di piruvato, comportando la formazione di due molecole di ATP e due NADH. Nella fosforilazione ossidativa, il trasferimento di elettroni dal NADH all'O2 comporta la formazione di 2,5 molecole di ATP, mentre il trasferimento dal FADH2 all'O2 ne forma circa 1,5.
Con questi numeri si può calcolare l'energia in ATP prodotta dalla completa ossidazione di una molecola di glucosio, ovvero ben 32 ATP. Questo avviene quando le due molecole di piruvato vengono completamente ossidate a sei molecole di CO2 dalle reazioni della piruvato deidrogenasi e dal ciclo dell'acido citrico, e gli elettroni sono trasferiti all'O2 dalla fosforilazione ossidativa. Questo rappresenta il 34% della massima quantità teorica di energia ricavabile dall'ossidazione del glucosio. Correggendo i dati con il $\Delta G$ reale necessario per formare ATP nella cellula e non usando la variazione di energia libera standard questo valore si avvicina al 65%.

Il TCA può sembrare un processo complicato, e soprattutto non in linea con il principio della massima economia, secondo cui vengono prodotte (o degradate) solo quelle sostanze di cui esiste (o non esiste) effettiva utilità.
In realtà il TCA è  il cuore del metabolismo intermedio. I prodotti finali a quattro o cinque atomi di carbonio di molti processi catabolici entrano nel ciclo e possono servire come nutrienti. Dal ciclo possono essere prelevati intermedi da utilizzare in altre vie biosintetiche.
Ovviamente il TCA è diventato di maggiore vantaggio evolutivo per gli organismi aerobici, dato che un TCA incompleto viene adoperato dagli anaerobi per la produzione di precursori biosintetici, non come produzione di energia.
Il TCA non è ovviamente la via più breve per l'ossidazione dell'acetato in CO2.
Come detto, il TCA è una via anfibolica, ovvero è utile sia per gli anabolismi (precursori per altre vie biosintetiche), sia per processi catabolici. 
$\alpha$ chetoglutarato e ossalacetato possono essere sottratti al ciclo e possono essere utilizzati per la produzione di aspartato e glutammato. Attraverso aspartato e glutammato, gli atomi di carbonio dell'ossalacetato e del $\alpha$ chetoglutarato possono essere usati per la produzione di altri amminoacidi o nucleotidi. Il succinil-CoA può essere usato per la sintesi dell'anello porfirinico del gruppo eme.
Quando vengono sottratti intermedi al ciclo, essi vengono rimpiazzati mediante reazioni anaplerotiche, quindi la concentrazione di intermedi del ciclo rimane quasi costante.
La biotina (vitamina, si trova in molti cibi, sintetizzata dai batteri intestinali) è richiesta per la reazione della piruvato carbossilasi. L'attività della biotina viene inibita dall'avidina, presente nell'albume d'uovo, e può causare diverse malattie. La biotina ha un ruolo fondamentale, dato che è un trasportatore specializzato di gruppi ad un atomo di carbonio nella loro forma più ossidata, ovvero la CO2. I gruppi carbossilici sono attivati da una reazione che idrolizza ATP e lega CO2 alla biotina legata all'enzima. Questa CO2 attivata viene quindi donata ad un accettore (il piruvato) in una reazione di carbossilazione a formare ossalacetato.
[[1. Glicolisi]]
[[4. Fosforilazione Ossidativa]]

[[3. Biosintesi di Lipidi]]
[[1. Gluconeogenesi]]
[[2. Biosintesi degli Acidi Grassi]]
