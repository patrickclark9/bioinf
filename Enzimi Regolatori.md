# Enzimi Regolatori
In molti processi metabolici, gruppi di enzimi catalizzano reazioni sequenziali per far avanzare processi metabolici, come la demolizione a molte tappe del glucosio in lattato o la sintesi di un amminoacido. Il prodotto di reazione di un enzima diventa il substrato dell'enzima successivo.

Sebbene la maggior parte degli enzimi rispetta la cinetica descritta da Michaelis-Menten. Ciascuna via però comprende uno o più enzimi che hanno un notevole effetto sulla velocità dell'intera sequenza di reazioni. L'attività catalitica di questi enzimi regolatori aumenta o diminuisce in base ai segnali. La modulazione della velocità delle reazioni catalizzate dagli enzimi regolatori.
La modulazione della velocità delle reazioni catalizzate dagli enzimi regolatori, e quindi della velocità dell'intera sequenza metabolica, permette alla cellula di adeguarsi alle richieste di energia e di biomolecole necessarie per la crescita e per la riparazione dei danni subiti.

Le attività degli enzimi regolatori possono essere modulate secondo varie modalità:
- Enzimi allosterici -> Legame irreversibile, non covalente, di composti regolatori chiamati effettori o modulatori allosterici, in genere piccoli metaboliti o cofattori
- Modificazione Covalente reversibile
Entrambe le classi sono costituite per lo più da proteine con molte subunità. Sito regolatore e sito attivo possono essere molto distanti.
Molti enzimi hanno due aggiuntivi meccanismi di regolazione enzimatica:
- Alcuni sono stimolati ed inibiti da *proteine regolatrici* legate ad essi
- Altri sono attivati solo quando vengono rimosse porzioni della proteina mediante *scissione proteolitica*. Differentemente dagli effettori, questa è permanente ed irreversibile
La crescita cellulare dipende strettamente dall'uso efficiente delle risorse energetiche.

In uno stesso enzima possono coesistere diversi tipi di regolazione. Le modificazioni possono essere del tipo tutto o niente come la scissione proteolitica, oppure possono permettere sottili variazioni dell'attività enzimatica.

## Enzimi allosterici e Modulatori
Spesso il substrato è anche il modulatore dell'enzima. In questo caso gli enzimi sono detti **omotropici**. Similmente all'emoglobina, il legame enzima substrato può causare una variazione conformazionale da uno stato T teso inattivo ad un stato R rilassato attivo. Queste variazioni conformazionali si riflettono sull'attività di altri siti della proteina.

Se il modulatore è diverso dal substrato, l'enzima è detto **eterotropico**.

I modulatori allosterici non vanno confusi con gli inibitori incompetitivi e misti. Questi inibitori si legano ad un sito diverso dal sito attivo, non mediano necessariamente variazioni conformazionali tra forme attive ed inattive, e gli effetti sulla cinetica enzimatica sono diversi.

Le proprietà degli enzimi allosterici differiscono notevolmente da quelle degli enzimi non regolatori.
Strutturalmente:
- Gli enzimi allosterici possiedono uno o più siti di legame del modulatore, o allosterici, cioè siti per il legame del modulatore. Così come il sito attivo è specifico per il substrato, il sito regolatore è specifico per il suo modulatore
- Gli enzimi che interagiscono con diversi modulatori di solito possiedono siti di legame specifici per ognuno di essi. Negli enzimi omotropici il sito attivo ed il sito regolatore coincidono
Gli enzimi allosterici sono in genere di maggiori dimensioni e più complessi degli enzimi non allosterici. La maggior parte contiene due o più subunità.

Esempio-> Aspartato transcarbamilasi 

- ATCasi. 12 catene polipeptidicihe organizzate in 6 subunità catalitiche (due complessi trimerici) e 6 regolatrici. Le proprietà allosteriche dell'enzima dimostrano che le subunità catalitiche funzionano in modo cooperativo. Le subunità regolatrici contengono siti per il legame di ATP (regolatore positivo) e CTP (regolatore negativo).Il CTP è uno dei prodotti finali della via, quindi la sovrapresenza di CTP serve a limitare l'azione dell'ATCasi, in condizioni in cui non serve ulteriore CTP.
	- Ovviamente alte concentrazioni di ATP sono il segnale opposto, e quindi l'ATP è un regolatore positivo perchè la sua sovrapresenza indica la necessità di produrre CTP. Indica che il metabolismo cellulare è in salute, e che la cellula sta crescendo, quindi potrebbero essere necessari ulteriori NTP o dNTP per supportare la trascrizione dell'RNA e la replicazione del DNA

### Cinetica degli enzimi regolatori
La relazione tra  $V_0$ ed $[S]$ degli enzimi allosterici non obbedisce alla cinetica di Michaelis Menten.
Gli enzimi allosterici mostrano curve di saturazione con il substrato quando la $[S]$ è sufficientemente elevata, però per alcuni di essi la curva di $V_0$ in funzione di $[S]$ ha una forma a sigmoide invece che iperbolica, come quella osservata per enzimi non regolatori.
Dalla sigmoide di saturazione si può ricavare il valore di $[S]$ corrispondente ad una $V_0$ pari alla metà della velocità massima, ma non è possibile equipararla a $K_m$ perchè l'enzima non segue cinetica di Michaelis-Menten.
Viene usato quindi il simbolo $[S]_{0.5}$ o $K_{0.5}$ per indicare la concetrazione del substrato corrispondente alla metà della velocità massima di una reazione catalizzata da un enzima allosterico.
La cinetica sigmoide riflette la presenza di interazioni cooperative fra le subunità della proteina enzimatica.
La variazione di struttura di una subunità si traduce in variazioni strutturali delle subunità adiacenti. Questo effetto è mediato da interazioni non covalenti che si verificano in corrispondenza dell'interfaccia tra diverse subunità.

L'ATCasi è un esempio di comportamento cinetico allosterico eterotropico ed omotropico.
Nel suo comportamento omotropico:
Il legame all'enzima dei substrati, aspartato e carmail fosfato, innesca la conversione del suo stato conformazionale relativamente inattivo T nello stato più attivo R.
In questo caso, i cambi conformazionali seguono la curva a sigmoide.
In base al sigmoide, piccole variazioni nella concentrazione di un modulatore possono portare a vaste variazioni dell'attività enzimatica. Piccole variazioni di $[S]$ corrispondono a  un aumento corrispondentemente elevato di $V_0$.

Il comportamento eterotropico è mediato dalle interazione tra ATCasi e ATP e CTP.
Il legame con un modulatore per gli enzimi allosterici eterotropici causa il cambiamento della curva da sigmoide ad uno stato quasi iperbolico. Determina un aumento della velocità di reazione a una data concentrazione di substrato. Una diminuizione nel contempo del valore di $K_{0.5}$ ma senza una variazione apprezzabile di $V_{max}$$.

Per l'ATCasi, il legame con l'ATP e l'ATC genera queste modificazioni cinetiche.
Con l'ATP la curva di $V_0$ in funzione di $[S]$ diventa sostanzialmente simile a quella dello stato R, se la concentrazione di ATP è elevata.
Con concentrazioni elevate di ATC invece la curva di $V_0$ in funzione di $[S]$ diventa ancora più sigmoide, essendo un modulatore negativo, con un aumento della $K_{0.5}$.

Altri enzimi allosterici eterotropici rispondono ad un attivatore con un aumento della velocità massima $V_{max}$ e con una piccola variazione di $K_{0.5}$. Presentano curve di saturazione diverse in risposta ai loro modulatori, in quanto alcuni rispondono solo ad effetti positivi, altri solo ad effetti negativi.

### Regolazione tramite modifiche chimiche covalenti
Alcuni enzimi vengono regolati mediante la modificazione covalente di uno o più residui amminoacidici. Le modificazioni sono:
- Fosforilazione
- Ubiquitazione
- Sumoilazione
- ADP-Ribosilazione
- Acetilazione
- Adenililazione
- Miristilazione
- Metilazione
Le modificazioni possono essere gruppi, come il fosfato, oppure intere proteine, come l'ubiquitina o le sumo (small ubiquitin-like modifier).
Vengono inseriti o rimossi ad opera di altri enzimi. Modifica le proprietà di un residuo amminoacidico. L'introduzione di una carica può alterare le proprietà locali dell'enzima e indurne un cambiamento di conformazione.
L'introduzione di un gruppo idrofobico può favorire l'associazione con la membrana.
Numero e tipo di modificazioni a cui vanno incontro gli enzimi sono elevatissime, non è possibile descriverle dettagliatamente.
Ad esempio, il gruppo amminico terminale è acetilato nell'80% delle proteine eucariotiche solubili in acqua.
L'ubiquitina viene utilizzata per marcare le proteine per indirizzarle verso la degradazione proteolitica.
Le sumo sono legate a proteine nel nucleo, che operano come regolatori di trascrizione e riparazione.
L'ADP ribosilazione è una modificazione covalente particolarmente importante. L'ADP ribosio viene donato dal NAD. Questo tipo di reazione viene effettuata da un enzima batterico Dinitrogenasi reduttasi. È importante per la fissazione dell'azoto. La tossina difterica e del colera catalizzano l'ADP-Ribosilazione provocando la inattivazione di enzimi e proteine essenziali per la cellula.
La fosforilazione è la più comune regolatoria. Un terzo di tutte le proteine eucariotiche è fosforilato, e quindi uno o più di uno di questi eventi di fosforilazione ha luogo durante un processo regolatorio. 

#### Chinasi
La fosforilazione di residui viene catalizzata da un enzima chiamato proteina chinasi.
Questi enzimi vengono codificati da più di 500 geni.
Nelle reazioni catalizzate, il gruppo fosforico in posizione $\gamma$ di un nucleoside trifosfato viene trasferito a un particolare residuo di Ser, Thr o Tyr presente sul bersaglio.
Gli atomi di ossigeno del gruppo fosforico possono formare legami idrogeno con uno o più gruppi di una proteina, generalmente il gruppo ammidico dello scheletro polipeptidico all'inizio di un $\alpha$ elica, o il gruppo guanidinico carico di un residuo di arginina.
Le due cariche negative della catena laterale fosforilata possono respingere residui vicini anch'essi carichi negativamente.
Quando la catena laterale modificata è localizzata in una regione dell'enzima cruciale per il mantenimento della sua struttura tridimensionale, la fosforilazione può avere effetti sostanziali sulla conformazione dell'enzima, e quindi sul legame del substrato e sulla catalisi.
La rimozione di gruppi fosfato avviene mediante la fosfoproteina fosfatasi, o proteina fosfatasi.

#### Esempio: Glicogeno Fosforilasi (Muscolo e Fegato)
Reazione: $(Glucosio)_n + P_i \rightarrow (Glucosio)_{n-1} + Glucosio- 1-fosfato$
La glucosio 1-fosfato può essere usato per la sintesi di ATP nel muscolo o convertito in glucosio libero nel fegato. Non è considerabile chinasi perchè non usa NTP per la donazione del gruppo fosfato.
La glicogeno fosforilasi può assumere due forme:
- a -> Più attiva -> due subunità, ognuna con un Ser in grado di legare un gruppo fosfato
- b -> Meno attiva -> 
I residui Ser-P sono necessari per l'espressione della massima attività enzimatica. I gruppi fosfato possono essere rimossi idroliticamente dalla fosforilasi a mediante un altro enzima chiamato fosfoproteina fosfatasi 1 (PP1):$$Fosforilasi\space a \space + H_2O \rightarrow Fosforilasi \space b \space + 2P_i$$
Secondo questa reazione, la fosforilasi a viene convertita in b dalla rottura di due legami covalenti Ser-P, una per ciascuna subunità.
La fosforilasi b può essere riattivata da una fosforilasi chinasi, che dona un gruppo fosfato dall'ATP al gruppo ossidrilico di due specifici residui di serina nella molecola di fosforilasi b $$2ATP \space + fosforilasi \space b \space \rightarrow 2ADP \space + \space fosforilasi \space a$$
La demolizione del glicogeno nel muscolo scheletrico e nel fegato viene regolata dalla variazione del rapporto tra queste due forme enzimatiche. Forma a e b hanno strutture diverse. Il sito attivo subisce modifche strutturali e di conseguenza si osservano variazione dell'attività catalitica quando le due forme tendono ad interconvertirsi.
#### Regolazione delle chinasi
I residui Ser Thr e Tyr sono localizzati in motivi strutturali comuni, chiamate sequenze consenso, che sono riconosciute poi da alcune proteine chinasi specifiche.
Alcune chinasi sono basofile e preferiscono fosforilare un residuo che si trova nelle vicinanze di amminoacidi basici, altre hanno preferenze diverse per il substrato, per esempio un residuo vicino alla prolina.

Oltre alla struttura primaria, è importante il folding della proteina, che avvicina residui che sono molto lontani. La struttura terziaria può quindi stabilire se una certa chinasi può avere accesso ad un dato residuo e riconoscerlo come substrato. La vicinanza di altri residui fosforilati è un altro fattore che influenza la specificità di un substrato.

La regolazione mediante fosforilazione è spesso complicata.
Alcune proteine hanno più sequenze consenso riconosciute da più proteine chinasi, ognuna delle quali può fosforilare la proteina ed alterare la sua attività enzimatica.
Spesso la regolazione è gerarchica, ovvero un residuo può essere fosforilato solo se quelli vicini sono già fosforilati.

Affinchè sia un meccanismo di regolazione utile, la fosforilazione deve essere reversibile. Infatti, le fosfoproteine presenti nelle cellule sono in grado di idrolizzare specifici esteri fosforici Ser-P Thr-P e Tyr-P, rilasciando fosfato inorganico.
Le fosfoproteine agiscono solo su un sottogruppo di proteine fosforilate, e mostrano una specificità di substrato inferiore a quella delle proteine chinasi.

### Proteoliti
Nel processo di attivazione di alcuni enzimi proteolitici, un precursore inattivo, chiamato zimogeno, viene scisso in modo da generare l'enzima attivo.
Molti enzimi proteolitici di stomaco e pancreas sono regolati attraverso questo processo.
La chimotripsina e tripsina sono inizialmente generate come chimotripsogeno e tripsogeno.
La rottura dei legami covalenti espone il sito attivo. Poichè la rottura è ovviamente irreversibile, la disattivazione di questi enzimi richiede processi alternativi.
Le proteasi infatti sono disattivate da inibitori con affinità elevatissima per il sito attivo della proteasi.
L'$\alpha_1$ antiproteinasi è un inibitore per l'elastasi. L'elastasi è una proteasi per l'elastina, componente di alcuni tessuti connetivi.
Il fumo di sigaretta porta ad insufficienza di antiproteinasi, causa dell'enfisema, ed altri danni ai polmoni.
Le proteasi non sono le sole proteine attivate per proteolisi. Negli altri casi i precursori non sono zimogeni ma *proproteine* o *proenzimi* (esempio: Proinsulina -> insulina).
#### Coagulo
Il coagulo è un aggregato di frammenti cellulari chiamati piastrine, tenuti insieme da legami crociati e stabilizzati da fibre proteiche, costituite principalmente da fibrina.
La fibrina deriva da un zimogeno solubile chiamato fibrinogeno. È il terzo tipo proteico più abbondante nel plasma sanguigno. 
La formazione del coagulo è uno degli esempi maggiori di cascata regolatoria, un meccanismo che permette una risposta ad un segnale molecolare molto sensibile ed anche amplificato. Le vie sono sottoposte a diversi tipi di regolazione.
In una cascata regolatoria, un segnale determina l'attivazione della proteina X. La proteina X catalizza l'attivazione della proteina Y. La proteina Y catalizza l'attivazione di proteina Z e così via.
Dato che X Y e Z sono dei catalizzatori e attivano molte copie della proteina seguente nella catena, la risposta al segnale iniziale viene amplificata ad ogni tappa. In alcuni casi, le tappe di attivazione coinvolgono una scissione proteolitica e sono irreversibili. In altri casi l'attivazione avviene attraverso altre forme di modificazione delle proteine, come la fosforilazione, facilmente reversibile.
Le cascate regolatorie governano una vasta gamma di processi biologici, compresa crescita cellulare, apoptosi ecc....

Il fibrinogeno è il precursore della fibrina. È costituito da eterotrimeri $A\alpha_2B\beta_2\gamma_2$, con 3 tipi di subunità differenti ma collegate evolutivamente. Viene convertito in fibrina $\alpha_2\beta_2\gamma_2$ e quindi attivato per la coagulazione sanguigna, mediante rimozione proteolitica di 16 a.a. all'estremità amminoterminale di ciascuna subunità $\alpha$ e di 14 residui all'estremità amminoterminale della subunità $\beta$.
La rimozione del peptide è catalizzata dalla trombina, una serina proteasi.
I residui amminoterminali che vengono esposti dalle modificazioni delle subunità $\alpha$ e $\beta$ si adattano perfettamente ai siti di legame presenti rispettivamente nelle porzioni globulati carbossiterminali delle subunità $\gamma$ e $\beta$ di un'altra fibrina.
La fibrina quindi polimerizza e forma una matrice gelatinosa ed un coagulo morbido.
Le fibrine associate vengono stabilizzate da legami crociati covalenti generati da condensazione catalizzata da una transglutamminasi chiamata fattore XIIIa . La fibra generata dai legami crociati, detta fibrina, aiuta a stabilizzare il coagulo.
L'attivazione del fibrinogeno è la tappa finale di due cascate regolatorie parallele ma interconnesse. Dato che tutti i componenti sono presenti nel plasma sanguigno, questa via è detta **intrinseca**.


La seconda via è quella **estrinseca**, ed è quella del fattore tissutale. Componente principale di questa via è il fattore tissutale TF non presente nel plasma.
La coagulazione inizia con l'attivazione delle piastrine circolanti, all'altezza di un trauma. Il danneggiamento del tessuto causa l'esposizione delle molecole di collageno presenti all'interno dello strato di cellule epiteliali che circonda ogni vaso sanguigno. L'attivazione delle piastrine è innescata principalmente dall'interazione con queste gibre di collageno. L'attivazione porta alla presentazione dei fosfolipidi anionici sulla superficie di ciascuna piastrina e al rilascio di molecole segnale come i **trombossani**, che stimolano l'attività di altre piastrine.
Le piastrine attivate si aggregano all'altezza del sito della ferita, formando un coagulo non compatto. La stabilizzaione richiede la fibrina generata dalle cascate di coagulazione.

La via estrinseca si attiva per prima:
- Il danno tissutale espone il plasma sanguigno al TF ampiamente immerso nelle membrano dei fibroblasti e delle cellula della muscolatore liscia che si trovano nello strato endoteliale
- Si forma un complesso di inizio tra TF e fattore VII presente nel plasma sanguigno. VII è uno zimogeno di una serina proteasi, TF è un suo regolatore
- VII viene convertito nella sua forma attiva, VIIa grazie ad un taglio proteolitico effettuato da Xa, un'altra serina proteasi
- TF-VIIa taglia poi X nella sua forma attiva, Xa

Un piccolissimo quantitativo di VIIa è sempre presente nel sangue, sufficiente a formare una altrettanto piccola quantità di TF-VIIa dopo il danneggiamento del tessuto ed iniziare la produzione di Xa.

- Una volta che i livelli di Xa sono sufficienti, si complessa con il Va, ed Xa-Va idrolizza la protrombina in trombina, che a sua volte scinde il fibrinogeno
- Questa via estrinseca genera una scarica di trombina
- TF-VIIa viene spento da TFPI (proteina inibitore del fattore tissutale)

La formazione del coagulo è sostenuta dall'attivazione dei componenti della via intrinseca.
- Fattore IX viene convertito in IXa da TF-VIIa durante le prime fasi della sequenza del processo di coagulazione
- IXa si complessa con VIIIa, è un alternativo per la conversione di X in Xa
- La maggior parte di XIa viene generato dalla scissione proteolitica dello zimogeno fattore XI operata dalla trombina

Una coagulazione incontrollata può portare al blocco dei vasi, causando infarti o ictus. È richiesta quindi una regolazione accurata. Nell'istante in cui si forma il coagulo rigido, parte già la regolazione.
La trombomodulina interviene complessandosi con la trombina per scindere lo zimogeno della serina proteasi **proteina C**.
La proteina C nella sua forma attiva, in complesso con la proteina regolatrice S, rompe i fattori Va e VIIa, inattivandoli. Si ha quindi la soppressione dell'intera cascata.
Un'altra proteina, antitrombina III, è un inibitore delle serina proteasi.
Forma un complesso con le serina proteasi in rapporto 1 a 1, in particolar modo con Xa e trombina.
Questi due sistemi di regolazione, insieme a quello di TFPI, aiutano a stabilire un livello o una soglia di esposizione al TF da raggiungere per attivare la cascata della coagulazione.

I portatori di difetti genici che riducono i livelli di proteina C o di ATIII presentano rischi alti di trombosi.