# Beta Ossidazione

Le cellule ottengono lipidi tramite:
- Grassi della dieta
- Lipidi sintetizzati in organi
- Lipidi depositati
Ogni organismo può usare tutti e tre o solo alcuni dei metodi elencati.
I vertebrati per esempio li ingeriscono con la dieta, convertono i carboidrati in eccesso in lipidi e mobilizzano i lipidi di riserva presenti in tessuti specializzati.
Durante il digiuno i vertebrati possono riciclare i lipidi per autofagia.
I Triacilgliceroli forniscono più della metà dell'energia consumata da alcuni organi, in particolare il fegato il cuore e il muscolo scheletrico.
I triacilgliceroli sono la unica fonte di energia degli animali in letargo e degli uccelli durante le migrazioni.
I protisti ricavano acidi grassi consumando organismi di livello inferiore nella catena alimentare e alcuni sono in grado di conservare i grassi sotto forma di gocce insolubili nel citosol.

Nei vertebrati i triacilgliceroli ingeriti devono essere convertiti da particelle di grasso macroscopiche insolubili in micelle microscopiche finemente disperse. La solubilizzazione viene effettuata dai sali biliari come l'acido taurocolico, sintetizzato nel fegato e conservato della colecisti, rilasciato nell'intestino tenue dopo un pasto ricco di grassi.
1. Questi composti convertono i grassi della dieta in micelle miste composte da sali biliari e da triacilgliceroli.
2. La formazione delle micelle aumenta la frazione di lipidi suscettibile all'azione di lipasi solubili in acqua, le quali convertono così i triacilgliceroli in monoacilgliceroli, diacilgliceroli, acidi grassi liberi e glicerolo
3. I prodotti dell'azione delle lipasi diffondono nelle cellule epiteliali che rivestono la superficie dell'intestino (la mucosa intestinale)
4. Qui vengono riconvertiti  in triacilgliceroli, e uniti al colesterolo della dieta e a specifiche proteine, formano gli aggregati lipoproteici detti chilomicroni

Le apolipoproteine sono proteine che legani i lipidi del sangue, responsabili di trasporto dei triacilgliceroli, fosfolipidi, colesterolo ed esteri del colesterolo.
Le apolipoproteine si combinano con i vari lipidi formando diverse classi di particelle di lipoproteine, aggregati sferici in cui i lipidi idrofobici sono immersi nel nucleo interno delle particelle, mentre le catene laterali idrofobiche delle proteine e le teste polari sono in superficie. Apolipoproteine -> Proteine non legate ad alcun lipide.
Le combinazioni di lipidi e proteine diverse portano alla formazione di particelle con differente densità, dai chilomicroni e le VLDL alle VHDL. La parte proteine delle lipoproteine viene riconosciuta da recettori sulla superficie cellulare.

5. Nell'assunzione di lipidi da parte dell'intestino, i chilomicroni che contengono l'apolipoproteina C-II (apoC-II), vengono trasferiti dalla mucosa intestinale al sistema linfatico, entrano nel sangue e poi sono trasportati al muscolo e al tessuto adiposo
6. Nei capillari di questi tessuti l'enzima extracellulare lipoproteina lipasi viene attivato da apoC-II. Questo enzima idrolizza i triacilgliceroli ad acidi grassi e glicerolo
7. Composti che entrano nel tessuto del tessuto bersaglio
8. Nel muscolo gli acidi grassi sono ossidati per ricavare energia. Nel tessuto adiposo sono riesterificati a triacilgliceroli per essere conservati

Infine il resto dei chilomicroni (da cui sono stati eliminati quasi completamente i trigliceridi ma che contengono ancora colesterolo e apolipoproteine) entrano nel fegato attraverso il sangue, dove vengono internalizzati per endocitosi, un processo mediato da recettori specifici che riconoscono le apolipoproteine presenti nella particella.
I triacilgliceroli che entrano nel fegato mediante questa via possono essere ossidati per ricavare energia o per generare precursori per la sintesi dei corpi chetonici.
Quando sono presenti più acidi grassi di quanto non sia necessario per ottenere energia e formare precursori, essi sono convertiti in trigliceridi nel fegato e associati alle VLDL. Queste sono trasportate dal sangue e fino al tessuto adiposo, dove i triacilgliceroli sono incorporati e conservati sotto forma di gocce lipidiche all'interno degli adipociti.

I grassi neutri vengono depositati negli adipociti sotto forma di goccioline lipidiche, con un nucleo costituito da triacilgliceroli ed esteri degli steroli circondato da uno strato di fosfolipidi. La superfice di queste gocce è rivestita da perilipine, una famiglia di proteine che limita l'accesso alle gocce lipidiche, evitando che possa avvenire l'intempestiva mobilizzazione dei lipidi.
Quando gli ormoni segnalano una carenza di energia metabolica, i triacilgliceroli depositati nel tessuto adiposo vengono mobilizzati e trasferiti a quei tessuti, dove gli acidi grassi possono essere ossidati per produrre energia. Gli ormoni adrenalina e glucagone, secreti in risposta ad una bassa concentrazione di glucosio nel sangue, attivano l'adenilil ciclasi della membrana plasmatica degli adipociti, che produce un secondo messaggero cellule, il cAMP.
La proteina chinasi cAMP-dipendente (PKA) determina l'apertura della gocciolina lipidica, rendendola così accessibile all'azione delle 3 lipasi che agiscono su tri, di e monoacilgliceroli, rilasciando acidi grassi e glicerolo.
Gli acidi grassi così rilasciati sono acidi grassi liberi, che si diffondo fuori dall'adipocita nel sangue, dove si legano all'albumina del siero.
Questa proteina che costituisce circa la metà di tutte le proteine del siero, lega fino a 10 molecole di acido grasso per monomero proteico mediante interazioni covalenti.
Una volta associati a questa proteina, gli acidi grassi, altrimenti insolubili in acqua, vengono trasportati ai tessuti, come il muscolo scheletrico, il cuore, la corteccia renale.
Qui gli acidi grassi si dissociano dall'albumina, e sono trasferiti da trasportatori posti sulla membrana plasmatica nel citosol della cellula dove sono usati come combustibile metabolico.
Il 95% dell'energia dei trigliceridi deriva dalle catene idrocarburiche, solo il 5% dal glicerolo. Il glicerolo rilasciato dalla lipasi viene fosforilato dalla glicerolo chinasi, ed il glicerolo 3-fosfato csì prodotto viene ossidato a diidrossiacetone fosfato.
L'enzima glicolitico triosio fosfato isomerasi converte questo composto in gliceraldeide 3-fosfato, ossidato nella via glicolitica.

Nelle cellule degli animali, gli enzimi coinvolti nell'ossidazione degli acidi grassi sono localizzati nella matrice mitocondriale.
Gli acidi grassi però tipicamente sono più lunghi di 12 atomi di carbonio, soprattutto quelli assunti con la dieta. Il mitocondrio accetta solo acidi grassi di lunghezza non superiore a 12 atomi di carbonio.
Gli acidi grassi lunghi subiscono quindi 3 reazioni enzimatiche dette sistema shuttle della carnitina.
La prima reazione è catalizzata da una famiglia di isozimi di acil-CoA sintetasi, specifici per acidi grassi a catena corta, media o lunga.
Questi isozimi sono presenti nella membrana mitocondriale esterna, dove catalizzano la reazione generale: $$Acido \space grasso + CoA +ATP \rightarrow acil\text-CoA + AMP + PP_i$$
L'acil-CoA sintetasi cataliza la formazione di un legame tioestere tra il gruppo carbossilico dell'acido grasso ed il gruppo tiolico del coenzima A, formando un acil CoA. Contemporaneamente, l'ATP subisce una scissione in AMP e PPi.
La reazione avviene in due tappe e coinvolge la formazione di un intermedio acil-adenilato.
Gli acil-CoA come l'acetil-CoA sono composti ad alta energia. La loro idrolisi ad acidi grassi liberi e CoA ha una variazione di energia libera molto negativa. La formazione degli acil-CoA è resa favorevole dall'idrolisi di due legami ad alta energia dell'ATP.
Il pirofosfato nella reazione di attivazione viene idrolizzato immediatamente da un secondo enzima, la pirofsfatasi inorganica che trascina la reazione precedente nella formazione dell'acil-CoA:$$Acido \space grasso + CoA +ATP \leftrightarrow acil\text-CoA + AMP + 2P_i$$
i
$$\Delta G '\degree = -34kj/mol$$
Gli acil-CoA formati sul lato citosolico della membrana mitocondriale esterna possono essere trasportati nel mitocondrio per essere ossidati oppure utilizzati nel citosol per sintetizzare lipidi di membrana.
Gli acidi grassi destinati all'ossidazione nel mitocondrio sono legati transitoriamente al gruppo ossidrilico della carnitina, formando acil-carnitina, la seconda reazione dello shuttle.
Questa transesterificazione è catalizzata dalla carnitina aciltransferasi 1 (o carnitina palmitiltransferasi 1, CPT1), presente sulla membrana mitocondriale esterna.
L'acil-CoA è convertito in estere della carnitina quando passa attraverso la membrana esterna.
L'estere acil-carnitina attraversa la membrana mitocondriale interna, raggiungendo la matrice mediante una diffusione facilitata effettuata dal cotrasportatore acil-carnitina/carnitina presente nella membrana interna mitocondriale.
Questo cotrasporto sposta una molecola di carnitina dalla matrice allo spazio intermembrana, quando una molecola di carnitina-acido grasso è trasferita nella matrice.
Nella terza tappa, quella finale dello shuttle della carnitina, il gruppo acilico viene trasferito enzimaticamente dalla carnitina al coenzima A intramitocondriale a opera della carnitina aciltransferasi 2 (CTP2). Questo isozima è localizzato sulla faccia interna della membrana mitocondriale interna, dove rigenera l'acil-CoA, che viene rilasciato insieme alla carnitina libera nella matrice.

Il processo a tre tappe per il trasferimento degli acidi grassi nel mitocondrio: 
- esterificazione con il CoA
- transesterificazione con la carnitina e successivo trasporto
- seconda transesterificazione con il CoA
Ha effetto di mantenere separato il CoA citosolico da quello mitocondriale, in quanto essi hanno funzioni diverse nei due compartimenti.
- Mitocondriale coinvolto nella degradazione ossidativa del piruvato, degli acidi grassi e di alcuni amminoacidi
- Citosolico usato per biosintesi degli acidi grassi, sintesi di lipidi della membrana, o trasferito nella matrice mitocondriale per essere ossidato e produrre ATP. La conversione del tioestere nell'estere della carnitina indirizza la parte acilica al destino ossidativo.
La tappa limitante di tutta la reazione è il processo di ingresso nella matrice mitocondriale degli acidi grassi mediato dalla carnitina. È anche un importante punto di regolazione.

## Ossidazione
L'ossidazione ha quindi luogo in 3 fasi.
La prima fase, detta $\beta$ ossidazione, l'acido grasso subisce una rimozione ossidativa di unità bicarboniose sotto forma di acetil-CoA, iniziando dall'estremità carbossiterminale della catena.
L'acido palmitico ad esempio subisce 7 cicli di sequenza ossidativa, perdendo ad ogni passaggio una unità bicarboniosa come acetil-CoA. Alla fine dei sette cicli, anche gli ultimi due atomi di carbonio del palmitato diventano acetil-CoA. Si ha quindi la conversione di 16 atomi di carbonio in 8 molecole di acetil-CoA. Durante la formazione di ogni molecola di acetil-CoA vengono rimossi 4 idrogeni (due coppie di elettroni e 4H+) dal gruppo acilico ad opera della deidrogenasi.

Nella seconda fase, l'unità acetilica dell'acetil-CoA viene ossidata a CO2 nel ciclo TCA, anch'esso localizzato nei mitocondri. L'acetil-CoA prodotto dall'ossidazione degli acidi grassi entra quindi in una via comune, utilizzata anche dall'acetil-CoA prodotto dalla glicolisi e l'ossidazione del piruvato.
Le prime due fasi dell'ossidazione degli acidi grassi riducono i trasportatori di elettroni NAD+ e FAD a NADH e FADH2

Nella terza fase questi coenzimi donano alla catena respiratoria dei mitocondri gli elettroni che hanno ricevuto. Attraverso questa via gli elettroni arrivano all'ossigeno con la concomitante fosforilazione di ADP ad ATP. L'energia rilasciata dall'ossidazione degli acidi grassi viene quindi conservata sotto forma di ATP.

## Beta ossidazione per acidi grassi saturi

Nella prima fase dell'ossidazione degli acidi grassi sono coinvolte quattro reazioni enzimatiche.
1. La prima è una deidrogenazione che produce un doppio legame tra gli di carbonio $\alpha$ e $\beta$, formando un trans-$\Delta^2$-enoil-CoA (delta indica la posizione del doppio legame). Il doppio legame che si forma ha conformazione trans e non cis come solito negli acidi grassi. Questa prima reazione è catalizzata da tre isozimi dell'**acil-CoA deidrogenasi**, ciascuno specifico per un ambito di lunghezza della catena di acidi grassi (Very Long CAD, Medium CAD, Short CAD). La VL si trova nella membrana mitocondriale interna. La M e la S si trovano nella matrice. Tutti e 3 gli isozimi hanno come gruppo prostetico il FAD. Gli elettroni rimossi dall'acil-CoA sono trasferiti alFAD e la forma ridotta della deidrogenasi dona immediatamente questi elettroni ad un trasportatore di elettroni della catena respiratoria mitocondriale, la flavoproteina che trasferisce elettroni ETF. L'ossidazione catalizzata dall'acil-CoA deidrogenasi è analoga alla succinato deidrogenasi. Come essa, vengono generate 1,5 molecole di ATP per coppia di elettroni.
2. Nella seconda fase della $\beta$ ossidazione degli acidi grassi viene aggiunta al doppio legame del trans-$\Delta^2$-enoil-CoA una molecola d'acqua, formando lo stereoisomero L del $\beta$ -idrossiacil-CoA. Questa reazione, catalizzata dall'**enoil-CoA idratasi** è fortemente analoga a quella della fumarasi nel ciclo dell'acido citrico, in cui viene aggiunta una molecola d'acqua ad un doppio legame $\alpha$-$\beta$
3. Nella terza fase, l'L-$\beta$ idrossiacil CoA viene deidrogenato a $\beta$-chetoacil-CoA per mezzo della $\beta$-idrossiacil-CoA deidrogenasi; il NAD+ è l'accettore di elettroni. Questo enzima è del tutto specifico per lo stereoisomero L. Il NADH che siforma da questa reazione dona i suoi elettroni alla NADH deidrogenasi, un trasportatore di elettroni della catena respiratoria. Quando gli elettroni passano dal NADH all'ossigeno nella catena respiratoria, si forma ATP da ADP. La reazione catalizzata dalla $\beta$-idrossiacil-CoA deidrogenasi è strettamente analoga alla reazione della malato deidrogenasi del ciclo dell'acido citrico
4. La quarta e ultima fase del ciclo di ossidazione è catalizzata dall'acil CoA acetiltrasferasi, in cui il $\beta$-chetoacil-CoA reagisce con una molecola di coenzima A libero, staccando un frammento a due atomi di carbonio sotto forma di acetil-CoA dalla regione carbossiterminale dell'acido grasso originale. L'altro prodotto della reazione è il tioestere dell'acido grasso con il coenzima A, ora accorciato di due atomi di carbonio. Viene anche detta tiolisi per analogia con il processo di idrolisi, in quanto il $\beta$-chetoacil-CoA viene scisso mediante una reazione con il gruppo tiolico del coenzima A. La reazione di tiolisi è l'opposto della condensazione di Claisen.
Le ultime tre tappe di questa sequenza sono catalizzate da due gruppi di enzimi a seconda della lunghezza delle catene.
- Per 12C+: Complesso multienzimatico della membrana interna mitocondriale, la proteina TFP trifunzionale. TFP è un eteroottamero, formato da $\alpha_4\beta_4$. Ogni alpha ha due attività, enoil CoA idratasi e $\beta$-idrossiacil-CoA deidrogenasi. Nelle subunità $\beta$ si ha attività tiolasica. L'associazione di 3 attività enzimatiche consente incanalamento dei substrati da un sito attivo all'altro senza che si diffondano fuori dalla superficie dell'enzima. Quando il TFP ha accorciato la catena dell'acido grasso fino a 12 atomi di carbonio o meno, l'ulteriore ossidazione viene catalizzata da un gruppi di 4 enzimi solubili nella matrice mitocondriale.


Essendo il legame singolo carbonio-carbonio che unisce i gruppi metilenici piuttosto stabile, la sequenza delle reazioni della $\beta$ ossidazione sono particolarmente efficaci nella destabilizzazione e rottura di questi legami.
Le prime 3 tappe creano un legame C-C molto meno stabile, in cui il primo carbonio è legato a due atomi di carbonio carbonilici (intermedio $\beta$-chetoacil-CoA). La funzione chetonica del carbonio beta lo rende un buon elettrofilo, tanto da subire un attaco nucleofile da parte del gruppo SH del coenzima A catalizzato dalla tiolasi. L'acidità dell'idrogeno in alpha e la stabilizzazione per risonanza del carbanione generato dall'allontanamento di questo idrogeno rendono il gruppo terminale CH2-CO-S-CoA un buon gruppo uscente, facilitando la rottura del legame $\alpha$-$\beta$.
Reazioni identiche sono le tappe succinato -> ossalacetato del TCA e le vie per l'ossidazione di amminoacidi ramificati come combustibili metabolici per ricavarne energia.

In un unico passaggio attraverso la sequenza di reazioni della $\beta$ ossidazione degli acidi grassi vengono rimosse dalla catena dell'acil-CoA due coppie di elettroni, quattro protoni (H+) e una molecola di acetil-CoA. La catena acilica originale si accorcia di due atomi di carbonio.
L'equazione complessiva di un passaggio, che inizia dall'estere del palmitato con il coenzima A è: $$palmitil\text-CoA + CoA + FAD +NAD^+ + H_2O \rightarrow miristil\text-CoA + acetil\text-CoA + FADH_2 +NADH +H^+ $$
Dopo la rimozione della prima unità di acetil-CoA dal palmitil-CoA, il nuovo tioestere del coenzima A contiene una catena acilica accoricata, in questo caso un acile a 14 atomi di carbonio (il miristile). Il miristil-CoA entra nella sequenza di reazioni della $\beta$ ossidazione subendo 4 reazioni, identiche alla prima, che producono una seconda molecola di acetil-CoA e il lauril-CoA, un tioestere del coenzima A con l'acile laurile a 12 atomi di carbonio. Complessivamente sono necessari sette cicli della sequenza di reazioni della $\beta$ ossidazione per ossidare una molecola di palmitil-CoA, generando otto molecole di acetil-CoA. L'equazione complessiva è: $$palmitil\text-CoA + 7 CoA + 7 FAD +7NAD^+ + 7H_2O \rightarrow 8\space acetil\text-CoA + 7FADH_2 + 7NADH + 7H^+$$ FADH2 dona elettroni alla ETF -> 1,5 molecole di ATP per trasferimentop elettroni all'ossigeno accoppiato alla fosforilazione ossidativa.
NADH porta una coppia di elettroni alla NADH deidrogenasi mitocondriale -> 2,5 molecole di ATP per coppia di elettroni trasferiti all'O2.
In totale si hanno 4 molecole di ATP per ogni unità bicarboniosa staccata da una sequenza di reazioni della $\beta$ ossidazione. In questo processo viene prodotta anche acqua, 1 per ogni coppia di elettroni da NADH o FADH2. La riduzione dell'ossigeno da parte del NADH porta al consumo di uno ione H+ per ogni NADH ossidato.
Negli animali in letargo, l'ossidazione degli acidi grassi produce ATP e acqua essenziali per quegli animali che non mangiano o bevono per molto tempo. I cammelli utilizzano i grassi di riserva nella gobba per produrre acqua. La reazione complessiva per l'ossidazione del palmitil-CoA a otto molecole di acetil-CoA, compreso trasferimento degli elettroni all'ossigeno e la fosforilazione ossidativa è: $$palmitil\text-CoA + 7 CoA + 7 O_2 + 28P_i + 28ADP \rightarrow 8\space acetil\text-CoA + 28ATP + 7H_2O$$ L'acetil-CoA può essre ossidato a CO2 e H2O nel ciclo dell'acido citrico. Quindi, il processo completo della seconda fase dell'ossidazione del palmitil-CoA, inclusa la fosforilazione ossidativa (la terza fase):$$8\space acetil\text-CoA + 16O_2 + 80P_i + 80ADP \rightarrow 8CoA + 80 ATP +16CO_2 +16H_2O$$
Che sommata alla reazione precedente da la reazione complessi del palmitil CoA ad anidride carbonica e acqua:
$$palmitil\text-CoA + 23O_2 + 108P_i + 108ADP \rightarrow CoA + 108ATP + 16CO_2 +23H_2O$$
L'attivazione del palmitato a palmitil-CoA rompe entrambi i legami fosfoanidride dell'ATP. Il costo energetico di questa operazione è 2 ATP. Il guadagno netto è quindi 106 molecole di ATP.
La variazione di energia libera standard dell'ossidazione del palmitato a CO2 e H2O è circa 9800kJ/mole. Nelle condizioni standard vengono recuperati sotto forma di legami ad alta energia dell'ATP 106x30,5 kJ/mole = 3230 kJ/mole. Questo sarebbe il 33%, ma utilizzando le concentrazioni reali dei reagenti e dei prodotti nelle condizioni intracellulari, il recupero di energia libera è pari al 60% circa.


### Acidi Grassi Insaturi necessitano altre due reazioni
Per gli acidi grassi insaturi sono necessarie ulteriori due reazioni, dato che presentano almeno un doppio legame, e questo doppio legame si trova nella forma cis. L'enzima enoil-CoA idratasi riconosce solo doppi legami trans, rendendo impossibile il proseguimento della $\beta$ ossidazione.
L'enzima ausiliario $\Delta^3, \Delta^2$-enoil-CoA isomerasi converte il cis$\Delta^3$ -enoil-CoA nell'isomero trans$\Delta^2$-enoil-CoA. Questo può essere convertito dall'enoil-CoA idratasi nel corrispondente L-$\beta$-idrossiacil-CoA (trans-$\Delta^2$-dodecenil-CoA).
Questo intermedio può ora proseguire nella sequenza di reazione della $\beta$ ossidazione formando acetil-CoA ed un tioestere con il coenzima A dell'acido grasso saturo.
Mediante altri quattro passaggi attraverso la sequenza di reazioni della $\beta$ ossidazione, anche quest'ultimo composto viene convertito in 5 molecole di acetil-CoA.
Per i poliinsaturi è necessario un altro enzima ausiliario, una reduttasi. Per i poliinsaturi l'intermedio che si forma ha, per esempio, due doppi legami cis.
Questo intermedio non può essere usato dagli enzimi della $\beta$ ossidazione, i suoi doppi legami sono nella posizione sbagliata e nella conformazione sbagliata.
L'azione combinata di enoil-CoA isomerasi con 2,4-dienoil-CoA reduttasi consente a questo intermedio di rientrare nelle vie della $\beta$ ossidazione e di essere degradato a acetil-CoA.

### Acidi grassi con numero dispari di atomi di carbonio
Gli acidi grassi con numero dispari di atomi in natura sono presenti in quantità significative solo nelle piante in alcuni organismi marini. I ruminanti producono quantità grandi di acido propionico a 3 atomi di carbonio.
Sebbene questi acidi grassi possono essere ossidati normalmente dalla $\beta$ ossidazione, solitamente viene ossidato e poi scisso in due frammenti:
- acetil-CoA
- propionil-CoA
L'acetil CoA prosegue nel TCA, mentre l'altro frammento entra in una via differente, costituita da 3 reazioni enzimatiche.
Il frammento viene carbossilato dall'enzima propionil-CoA carbossilasi, che contiene come cofattore la biotina, in D-metilmalonil-CoA.
In questa reazione, la CO2 o la sua forma ionica idratata HCO3- viene attivata dal legame alla biotina e poi trasferita al substrato, in questo caso il propionato.
La formazione dell'intermedio carbossibiotina richiede energia fornita da ATP.
Il D-metilmalonil-CoA viene poi epimerizzato dalla metilmalonil-CoA epimerasi nello stereoisomero L. Questo stereoisomero va incontro ad un riarrangiamento intramolecolare, formando succinil-CoA che entra nel ciclo dell'acido citrico. Questo riarrangiamento è catalizzato dalla metilmalonil-CoA mutasi, enzima che richiede come coenzima la 5'-deossiadenosilcobalammina, o coenzima $B_{12}$, derivato dalla vitamina B12.


## Regolazione
L'ossidazione degli acidi grassi è finimente regolata, dato che consuma nutrienti importanti. Infatti viene attivata solo quando la cellula richiede energia.
Nel fegato, gli acil-CoA sintetizzati a livello citosolico possono andare incontro a due destini:
1. La $\beta$ ossidazione da parte di enzimi presenti nei mitocondri
2. La conversione a triacilgliceroli o fosfolipidi da parte di enzimi presenti nel citosol
La via scelta dipende dalla velocità di trasferimento degli acil-CoA a catena lunga nei mitocondri.
Il processo a tre tappe (shuttle della carnitina) che trasferisce agli acili dal citosol nella matrice mitocondriale limita la velocità di ossidazione degli acidi grassi e rappresenta un importante punto di regolazione.
Una volta entrato nella matrice mitocondriale l'acido grasso è destinato ad ossidazione ad acetil-CoA.

La concentrazione del malonil-CoA, il primo intermedio della sintesi citosolica degli acidi grassi a catena lunga a partire dall'acetil-CoA, aumenta quando l'animale è ben fornito di carboidrati. L'eccesso di glucosio non ossidabile o conservabile in glicogeno viene convertito in acidi grassi che sono poi conservati in trigliceridi. L'inibizione della carnitina acetil-transferasi 1 da parte del malonil-CoA assicura che l'ossidazione degli acidi grassi sia inibita quando il fegato dispone di molto glucosio come combustibile e quando sta sintetizzando trigliceridi dallo zucchero in eccesso.

Due enzimi coinvolti nella $\beta$ ossidazione sono regolati da meccanismi che segnalano abbondanza energetica. Quando il rapporto \[NADH]\/\[NAD+] è elevato, la $\beta$-idrossil-CoA deidrogenasi viene inibita. Elevate concentrazioni di acetil-CoA inibiscono la tiolasi.
Durante sforzi intensi, o durante il digiuno, la concetrazione di ATP si abbassa e la concentrazione dell'AMP si alza, attivando la AMPK, proteina chinasi per l'AMP.
Questo fosforila molti bersagli, fra cui acetil-CoA carbossilasi. La fosforilazione inibisce la acetil-CoA carbossilasi e determina una diminuzione della concentrazione del malonil-CoA, rimuovendo l'inibizione del trasporto dell'acil-carnitina nei mitocondri. La $\beta$ ossidazione può così riprendere e contribuisce a ripristinare i livelli di ATP.

Oltre a questi, regolazione della trascrizione puó modificare il numero delle molecole enzimatiche coinvolte nell'ossidazione degli acidi grassi per tempi più lunghi cioè pari a minuti o ore.
I recettori nucleari PPAR (peroxisome proliferator activated receptors, si pensava fossero recettori attivati dal proliferatore dei perossisomi, in realtà hanno diffusione più ampia) comprendono fattori di trascrizione che regolano molti processi metabolici in risposta a vari ligandi a struttura simile agli acidi grassi.
PPAR$\alpha$ agisce nel muscolo, nel tessuto adiposo e nel fegato, dove attiva una serie di geni essenziali per l'ossidazione, tra cui carnitina aciltrasferasi 1 e 2, acil-CoA deidrogenasi, e altri enzimi correlati.
La risposta si innesca quando aumenta la richiesta di energia tramite catabolismo dei lipidi in una cellula. Il glucagone, che viene rilasciato in risposta ad una diminuzione del livello ematico del glucosio, agisce tramite cAMP e fattore di trascrizione CREB e attiva alcuni geni del catabolismo dei lipidi.

Un altra condizione che è accompagnata da notevoli variazioni dell'espressione degli enzimi per l'ossidazione di acidi grassi è la transizione da feto a neonato. Il feto utilizza principalmente glucosio e lattato, il neonato principalmente acidi grassi. Nel momento della transizione, il PPAR$\alpha$ si attiva e aumenta l'espressione dei geni essenziali per il metabolismo degli acidi grassi.

### Perossisomi
La $\beta$ ossidazione può avvenire anche nei perossisomi. Cambia la prima tappa, in cui la flavoproteina deidrogenasi che genera il doppio legame passa direttamente gli eletroni all'ossigeno, formando perossido di idrogeno, che viene immediatamente scisso in H2O + O2 dalla catalasi. Inoltre l'energia liberata in questa tappa non viene conservata come ATP ma liberata come calore.

### Corpi Chetonici
Nell'uomo, come negli altri mammiferi, l'acetil-CoA formato nel fegato durante l'ossidazione degli acidi grassi può entrare nel ciclo dell'acido citrico, oppure essere trasformato in corpi chetonici, cioè acetone, acetoacetato e D-$\beta$-idrossibutirrato, che saranno esportati ad altri tessuti. Non sono tutti chetoni, e non sono corpi dato che sono solubili.
L'acetone viene espulso dalla respirazione, gli altri due trasportati dal sangue ai tessuti extraepatici, dove sono ossidati dal ciclo TCA per soddisfare la richiesta energetica di muscolo scheletrico, cuore e corteccia renale. Il cervello preferisce glucosio, ma in condizioni di assenza, puó usare acetoacetato e D-$\beta$-idrossibutirrato. La barriera encefalica impedisce il passaggio di lipidi. La produzione e l'esportazione dei corpi chetonici dal fegato ai tessuti extraepatici consente di continuare l'ossidazione di acidi grassi nel fegato quando acetil-CoA non viene ossidato dal ciclo dell'acido citrico.