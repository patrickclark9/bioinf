#bioinf #parte2 #chimica [[Stati della materia]]
## Teoria di Dalton

L'atomo di una materia è composta di atomi indivisibili ed inalterabili, ogni atomo ha caratteristiche differenti. Tutti gli atomi di uno stesso tipo costituiscono le sostanze semplici, dette anche elementi.
Le trasformazioni si ottengono per unione o divisione di atomi secondo rapporti rigorosamente determinati e carattestici per ogni sostanza.


------------------------------------------------------------------

Con la scoperta dell'elettrone, particelle con carica negativa con massa pari a 1/2000 rispetto allo ione idrogeno, si determina la divisibilità dell'atomo.
Thomson ipotizza quindi che l'atomo sia una sferetta carica positivamente, all'interno della quale sono presenti elettroni carichi negativamente per neutralizzare la carica positiva diffusa.
Thomson quindi teorizza che l'atomo è elettricamente **neutro** e ***non vengono ammessi spazi vuoti all'interno di esso***.

-----------

### Scoperta dei Cationi

Nel 1886 vengono scoperti i cationi, attraverso l'esperimento di Goldstein che osservò la deflessione dei raggi anodici per effetto di un campo elettrico. I raggi venivano deviati verso zone a potenziale negativo con angoli di deflessione variabili in base al gas utilizzato.
La deviazione subita è inferiore a quella dei raggi catodici per differenza di massa tra elettroni e ioni positivi.

#### Esperimento di Rutherford di scattering

La verifica del modelllo di Thomson venne effettuata da Rutherford, che bombardò un lamina d'oro $Au$ e una di platino $Pt$ con particelle alpha ($He^+$, emesso in seguito al decadimento di nuclei radioattivi).
Secondo il modello di Thomson le particelle cariche positivamente avrebbero dovuto attraversare la lamina d'oro, subendo un'interazione uniforme e trascurabile, venendo deflesse di pochi gradi.
Nell'esperimento venne notato che gran parte delle particelle attraversavano tranquillamente la lamina, mentre alcune venivano deflesse, con angoli anche molti ampi, rimbalzando anche indietro. Venne notato inoltre che il numero di particelle deflesse era **correlato al numero atomico degli atomi bombardati**.

## Modello di Rutherford

A seguito degli esperimenti di scattering, Rutherford stabilì il modello planetario, in cui si presentava un nucleo centrale carico positivamente, con elettroni carichi negativamente che ruotano attorno al nucleo in orbite chiuse.
Nel suo modello protoni e neutroni si trovano nel nucleo, mentre gli elettroni si trovano al di fuori di esso. Gli elettroni con maggiore energia sono quelli che si trovano nelle orbite più esterne

### Limiti
Secondo questo modello, gli elettroni, per non cadere nel nucleo (attirati dalla carica positiva dei protoni) dovevano possedere una certa quantità di energia cinetica che genera una forza centrifuga che bilancia l'attrazione elettrostatica.
Inoltre, gli elettroni che ruotano attorno al campo elettrico positivo del nucleo dovrebbero perdere energia mettendo una radiazione elettromagnetica, come previsto dalle leggi dell'elettrodinamica, collassando così sul nucleo.
Gli atomi possono ancore emettere ed assorbire radiazione elettromagnetica, secondo modalità non spiegate dal modello di Rutherford.

#### La radiazione e gli Spettri Atomici
La radiazione emessa o assorbita dai vari stati della materia presentano comportamenti ben precisi che caraterizzano lo spettro della sostanza presa in esame.
Identifichiamo due tipi di spettri:
- Spettro Continuo -> Denotato da una successione **continua** di lunghezze d'onda. Tipicamente emesse da solidi, liquidi o gas densi a temperatura sufficientemente elevata
- Spettro Discreto -> Denotato da una successione **discreta** di lunghezze d'onda, chiamate anche *==righe spettrali==*. Tipicamente emessi da gas *rarefatti* incandescenti o posti in tubo in cui è applicata una d.d.p?? (***spettro di emissione***) oppure a da gas rarefatti freddi esposti ad una sorgente luminosa (***spettro di assorbimento***).

In gas monoatomici, gli spettri a righe sono un fenomeno caratteristico del singolo atomo. 
**Proprietà:**
- La lunghezza d'onda delle righe di emissione coincide con la lunghezza d'onda delle righe di assorbimento
- Gli spettri a righe sono quindi una caratteristica tipica di ogni elemento chimico

L'analisi spettroscopica è la base dell'identificazione degli elementi.
![[spectrum.jpg]]



#### Formula di Rydberg-Balmer
Le energie delle transizioni elettroniche legate agli spettri di assorbimento ed emissione fra stati quantici possono essere calcolate a partire dai numeri quantici dei livelli energetici coinvolti:

$$ \frac{1}{\lambda} = R_H \space \Bigl( \frac{1}{m^2}-\frac{1}{n^2}\Bigr)$$
con $R_H = 109678 \space cm^{-1}$ Costante di Rydberg 
$n$ ed $m$ numeri quantici coinvolti nella transizione.

## Il modello quantizzato di Bohr

Nel modello di Bohr, gli elettroni orbitano attorno al nucleo in orbite circolari **stazionarie** chiamate orbite stazionarie.
Gli elettroni che rimangono su un'orbita stazionaria non emettono e non assorbono energia.
Un elettrone nel modello di Bohr può passare da uno stato energetico ad un altro solo assorbendo od emettendo radiazione elettromagnetica.
Nel caso di assorbimento di radiazione elettromagnetica (energia luminosa) l'elettrone passa ad uno stato di maggiore energia, nel caso dell'emissione di radiazione elettromagnetica (energia luminosa) passa ad uno stato di minore energia. Gli elettroni che assorbono radiazione si dicono *eccitati termicamente*.
Non tutte le energie sono possibili ma solo alcuni livelli energetici sono permessi, cioè le energie elettroniche sono quantizzate.
Il numero quantico principale $n$ indica il livello energetico associato ad ogni orbita, ed assume solo valori interi 1,2,3,4...
Il livello più basso di energia è detto **stato fondamentale**.
Gli stati in cui gli elettroni occupano livelli a energia superiore sono detti stati eccitati.
### Quantizzazione

Secondo il modello di Bohr delle orbite stazionarie, la forza centrifuga $F_c$ e l'attrazione elettrostatica coulombiana $F_{el}$ che agiscono sull'elettrone si devono eguagliare.
Bohr teorizzò quindi anche la **quantizzazione del momento angolare dell'elettrone**, che è pari ad un multiplo intero della costante di Planck ridotta $$n\hbar$$

-----

### Atomo di Idrogeno

Applicando la teoria all'atomo di idrogeno, Bohr riuscì a calcolare il raggio delle orbite permesse secondo la formula
$$r_n = \frac{n^2}{Z} a_0$$
$$a_{0}= 5,291,777,721,092 \cdot 10^{-11} , \space \space \space m = 0,53 \space Å$$
$a_0$ è il raggio Bohr, $Z$ è il numero atomico, $n$ è il numero quantico principale
Da questa formula si può ottenere il valore di energia quantizzata

$$E_n = -\frac{Z^2}{n^2} E_0$$

------
## Natura corpuscolare od ondulatoria della luce

- Newton e Hyugens discutono la natura corpuscolare oppure ondulatoria della luce. Secondo Newton la luce è corpuscolare, Hyugens afferma essere ondulatoria.
- Newton contesta ad Hyugens la natura ondulatoria, affermando che se la luce fosse un fenomeno ondulatorio, avrebbe dovuto aggirare gli ostacoli, come il suono oppure le onde del mare. Infatti i fenomeni ondulatori sono caratterizzati dai fenomeni di diffrazione ed interferenza
- **La diffrazione è il fenomeno secondo cui l'onda devia quando incontra un'apertura o un ostacolo avente dimensioni dello stesso ordine di grandezza della lunghezza d'onda**
	- La luce si comporta in maniera differente, quando attraversa una fenditura essa forma con un cono di luce omogeno
	- Se fosse ondulatoria si osserverebbe la diffrazione in base alla differenza tra la lunghezza d'onda $\lambda$ e la dimensione dell'apertura![[Res/Chemistry/Screenshot 2024-12-15 at 17.41.58.png]]
- L'intereferenza invece si manifesta quando ci sono due sorgenti puntiformi ravvicinate di onde sferiche o quando un fronte di onde piane e parallele investe due fenditure con dimensioni $< \lambda$ ![[Res/Chemistry/Screenshot 2024-12-15 at 17.49.53.png]]
- Thomas Young fece passare la luce emesse da una candela attraverso due fori minuscoli in un foglio di stagno, dietro al quale mise uno schermo. Si accorse che la luce non lo attraversava in una rigorosa linea retta, ma che subiva i fenomeni di diffrazione ed interferenza, formando due macchie di luce circolare sovrapposte sullo schermo![[Screenshot 2024-12-15 at 17.57.51.png]]
- Rayleigh e Jeans teorizzano la densità di energia emessa da un corpo nero (ovvero un corpo teoretico in grado di assorbire tutta la luce e di riemettere energia se riscaldato sotto forma di energia elettromagnetica) sulla base della teoria dell'elettromagnetismo classico
	- Questo portava al paradosso della catastrofe ultravioletta, ovvero che la quantità di energia tende ad infinito se la lunghezza d'onda tende a 0.
- Planck postulò che l'energia luminosa non fosse continua ma quantizzata superando il paradosso, ossia che venisse emessa per quanti di luce con energia inversamente proporzionale alla lunghezza d'onda. Il numero di fotoni emesse per $\lambda \rightarrow 0$ tende a 0 più velocemente del valore di energia radiante $$E = hv = h \frac{c}{\lambda}$$
	- h = $6,626x10^{-34} J$ Costante di Plank

	- c = $3,0\cdot10^5 km/s$ velocità della luce

	- λ = lunghezza d’onda radiazione

	- ν = frequenza radiazione
- Venne teorizzata da De Broglie e sperimentata da Davisson e Germer la doppia natura della materia, grazie all'utilizzo della difrattometria a raggi X.
- De Broglie propone di associare ad ogni particella di materia di massa $m$ e velocità $v$ la lunghezza d'onda $\lambda$ legata alla quantità di moto (come nell'effetto Compton per i fotoni) $$\lambda_{DB} = \frac{h}{mv}$$
- Per i corpi macroscopici $$mv >> h \space \space quindi \space \space \lambda \approx 0$$
- De Broglie porta ulteriore chiarezza sul modello di Bohr, dimostrando che dalla quantizzazione del momento angolare poteva essere derivata direttamente la natura ondulatoria dell'elettrone e ne diventava una naturale conseguenza
	- ![[Screenshot 2024-12-15 at 18.25.36.png]]

### Atomo di Schrödinger
Schrödinger formalizza la teoria di De Broglie con la seguente equazione:
$$\hat{H} \Psi _n =E_n \Psi_n$$
$\Psi_n$ -> Funzione d'onda
$E_n$ -> Energia dello stato quantico
$\hat{H}$  -> Operatore differenziale Hamiltoniano quantistico
Quando si risolve l'equazione d'onda per un atomo particolare si ottengono funzioni parametriche dello spazio, dipendenti da 3 numeri quantici:
- n
- l
- m
![[Screenshot 2024-12-15 at 18.41.07.png]]
#### Modello ad Orbitali
- Gli elettroni sono legati al nucleo dall'attrazione elettrostatica che si instaura tra le cariche positive, protoni del nucleo, e quelle negative degli elettroni
- Gli elettroni sono sistemati in livelli di energia crescenti, denominati strati o livelli elettronici
- La funzione d'onda è una funzione matematica definita da tre numeri interi detti numeri quantici che definiscono il livello quantico dell'elettrone e specificano la regione dello spazio intorno al nucleo in cui è più probabile trovare l'elettrone (orbitale)
- Una particolare terna di valori di n l m definisce:
	1. Livello di Energia dell'Elettrone (orbitale) -> n (numero quantico principale)
	2. La Forma dell'orbitale -> l (numero quantico secondario o angolare)
	3. L'orientamento dell'orbitale nello Spazio -> m (numero quantico magnetico)
- Ogni orbitale può ospitare al massimo due elettroni con numero di spin differente ($m_s= + 1/2$  $m_s =-1/2$) (numero quantico di spin)
	- Il numero di spin definisce la proprietà intrinseca dell'elettrone di ruotare su se stesso, assume solo i due valori sopra elencati, e ciascun valore corrisponde ad una rotazione in senso orario o in senso antiorario dell'elettrone attorno al proprio asse. Gli atomi quindi vengono individuati da i 3 numeri quantici + il numero di spin

#### N
- Valori da 1 a 7
- Al crescere di n, gli orbitali diventano più grandi l'energia aumenta e gli elettroni sono più lontani dai nuclei
- Il numero massimo di elettroni al livello n è pari a $2n^2$
	- Questo è valido per i primi 4 livelli
#### L
- Valori da 0 a n-1
- Definisce la forma dell'orbitale
	- Indicata anche da una lettera
- Per ogni valore di l esistono $2l+1$ orbitali *degeneri* (stessa energia) orientati in differenti direzioni
1. l = 0 -> 1 Orbitale $s$
2. l = 1 -> 3 Orbitali $p$
4. l = 2 -> 5 Orbitali quadrilobati $d$
5. l = 3 -> 7 Orbitali multilobati $f$![[Screenshot 2024-12-15 at 18.52.50.png]]
#### M
- Valori da 0 a $\pm l$ 
- Definisce l'orientazione spaziale dei $2l+1$ orbitali degeneri del sottolivello l
- Definisce quanti orbitali della stessa forma ma con orientazione diversa possono coesistere in un sottolivello energetico
1. $l=0$ -> $m=0$
2. $l=1$ -> $m= -1,0,+1$
3. $l=2$ -> $m = -2,-1,0,+1,+2$
4. $l=3$ -> $m= -3,-2,-1,0,+1,+2,+3$
- Indica piccole variazione di energia dell'elettrone in presenza di un campo magnetico esterno

#### Orbitali
Ogni orbitale è individuato da i 3 numeri quantici n l m

#### Aufbau (Riempimento)
1. Principio di minima energia -> Gli elettroni occupano gli orbitali a partire dal livello energetico più basso possibile
2. Principio di esclusione di Pauli -> Gli elettroni non possono avere i quattro numeri quantici identici per cui sullo stesso orbitale possono essere collocati solo due elettroni a spin opposti
3. Regola di Hund o Massima Molteplicità -> Nel caso di orbitali degeneri (p, d, f) gli elettroni tendono ad occupare il maggior numero di orbitali possibili a spin paralleli![[Screenshot 2024-12-15 at 19.06.36.png]]
	![[Screenshot 2024-12-15 at 19.08.02.png]]![[Screenshot 2024-12-15 at 19.08.31.png]]![[Screenshot 2024-12-15 at 19.08.48.png]]![[Screenshot 2024-12-15 at 20.21.54.png]]![[Screenshot 2024-12-15 at 20.22.57.png]]