#bioinf #parte3 #chimica [[Configurazione Elettronica]]

I Gas nobili sono gli unici composti che si trovano in natura nello stato monoatomico, ovvero singoli atomi isolati. Gli altri atomi formano interazioni con altri atomi producendo composti. Ogni composto si trova in natura in determinate condizioni allo stato liquido, solido o gassoso.

Tra le particelle si formano delle interazioni che possono essere:
- Deboli (Inter-molecolari)
- Forti (Intra-molecolari)
Le interazioni sono di qualsiasi tipo: Attrativo o Repulsivo, avvengono tra ioni, molecole ed atomi in funzione della distanza tra esse.

Un esempio di interazione è la forza di Coulomb, che avviene tra cariche elettriche, ed è una forza attrattiva tra cariche opposte, repulsiva tra cariche uguali.
La forza di Coulomb è direttamente proporzionale al prodotto delle cariche ed inversamente proporzionale al quadrato della distanza ed è diretta lungo la congiungente dei centri delle due particelle cariche.
La polarizzazione è un fenomeno che consiste nella formazione di un dipolo, ovvero una separazione tra le cariche nel materiale neutro dovuto all'allineamento dei dipoli permanenti oppure indotti nel materiale (attraverso un campo elettrico).
A seguito della polarizzazione il materiale può esercitare attrazione o repulsione elettrostatica.

Il Dipolo è costituito da due cariche elettrostatiche $q$ di segno opposto legate fra loro e poste ad una distanza $d$ l'una dall'altra.
L'intensità è data dal prodotto della carica per la distanza tra di esse.

La polarizzazione può essere di 3 tipi:
- Elettronica: Indotta dovuto dallo sbilanciamento a livello atomica della nuvola elettronica rispetto al nucleo dell'atomo
- Ionica: Presente solo nei materiali ionici all'applicazione del campo elettrico gli ioni positivi tendono a muoversi in direzione del campo, mentre quelli negativi nella direzione opposta
- Orientamento: Se le sostanze posseggono momenti di dipolo permanenti questi possono allinearsi secondo la direzione del campo elettrico esterno
## Legame chimico
La teoria del legame si occupa sia delle interazioni fra atomi che portano alla composizione di atomi stabili sia le interazioni fra molecole (deboli o secondari).

La teoria del legame chimico si basa sulla meccanica quantistica che è in grado di spiegare i fenomeni che caraterizzano le particelle subatomiche come i nuclei (neutroni e protoni) e gli elettroni.

Gli atomi formano legami tra loro perchè vogliono raggiungere la stabilità. Gli unici elementi stabili in forma mono atomica sono i gas nobili, quindi gli altri elementi vogliono raggiungere la stabilità imitando il gas nobile successivo o precedente (assumendo la stessa configurazione elettronica).
Tutti i gas nobili hanno l'ultimo livello energetico detto di **valenza** completo. Tutti ad eccezione dell'elio hanno 8 elettroni sul livello di valenza. L'elio raggiunge la stabilità con 2 elettroni.

Per raggiungere la stabilità gli atomi cedono, acquiscono o condividono elettroni con altri atomi.


## Teoria di Lewis

Gli elettroni che si trasferiscono da un elemento ad un altro sono implicati in una interazione ionica. Gli elettroni condivisi tra due elementi formano legami covalenti.
Il trasferimento o la condivisione degli elettroni avviene per conseguire configurazioni elettroniche stabili.

L'intera Teoria di Lewis si basa sulla regola dell'ottetto:
- Tutti i gas nobili hanno configurazione $ns^2p^6$ 
- Gli atomi tendono a guadagnare, perdere o condividere elettroni fino a che il livello più esterno è costituito da 8 elettroni
- Ci sono eccezioni a questa regola
La regola dell'ottetto spiega bene il comportamento di atomi del blocco s e d, ma non del blocco d che hanno configurazione elettronica esterna composta da orbitali d semi pieni, quindi si comportano differentemente.

### Legami Forti
- **Legame ionico**: Formato da un metallo ed un non metallo
- **Legame covalente**: Formato da due non metalli uguali o differenti
- **Legame metallico**: Formato da due metalli

### Cessione e condivisione di elettroni
La cessione o la condivisione degli elettroni di valenza dipende dalla differenza di elettronegatività tra i due atomi. Se la differenza di elettronegatività tra atomo A ed M è maggiore di 1.9, allora M cede i suoi elettroni ad A, e si forma un legame ionico.
Se inferiore a 1.9, allora A ed M condividono gli elettroni e si forma un legame covalente (polare o omeopolare se sotto 0.4).

#### Valenza ed Ossidazione
La valenza è un numero intero positivo che indica il numero di atomi condivisi/scambiato da un atomo per formare un legame ionico o covalente.
La valenza è quindi legata al numero di elettroni nell'ultimo livello che possono essere ceduti o condivisi. 1o 2o e 3o gruppo hanno valenza rispettiva 1,2,3.

Il numero di ossidazione è esprimile come $\pm V$, ovvero indica il numero di elettroni scambiati o condivisi da un atomo per formare un legame ionico o covalente.
È positivo se gli elettroni sono ceduti ad un atomo più elettronegativo, negativo se sono acquistati o scambiati con un atomo meno elettronegativo.

### Legame Ionico
Si forma quando la differenza di elettronegatività supera 1.9. L'atomo più elettronegativo strappa l'elettrone dall'atomo meno elettronegativo, assumendo su di sè l'intera carica negativa, mentre l'atomo che perde l'elettrone acquisice una carica positiva.

Una volta acquisito l'elettrone, lo ione negativo assume la configurazione elettronica del gas nobile successivo, mentre lo ione positivo assume la configurazione elettronica del gas nobile che lo precede.

In genere è formato tra metalli e non metalli data l'alta differenza di elettronegatività tra gli elementi dei due gruppi. I metalli cedono gli elettroni ed acquisiscono protoni, trasformandosi in ioni con carica positiva uguale al numero di ossidazione, mentre i non metalli acquisiscono elettroni mancanti per riempire l'ultimo livello uguale al numero di ossidazione.

#### Composti Ionici: Sali
I composti ionici sono anche detti sali, e sono tutti presenti in natura allo stato solido.
Gli ioni si dispongono in maniera ordinata in un reticolo cristallino, che rende massima l'attrazione elettrostatica fra le particelle di carica opposta.
La formula bruta indica il rapporto tra le particelle del composto ionico e viene determinata scambiando le valenze dei due atomi. $A_x M_y$, con $x$ valenza di $M$ ed $y$ valenza di $A$, semplificando i pedici se necessario.

## Interazione Covalente
![[Screenshot 2024-12-28 at 18.38.24.png]]![[Screenshot 2024-12-28 at 18.38.55.png]]
Il grafico mostra come a distanza infinita l'interazione tra due atomi è nulla.
![[Screenshot 2024-12-28 at 18.40.22.png]]

### Orbitale molecolare
Gli orbitali molecolari sono funzioni matematiche ottenute risolvendo l'equazione di Schrödinger per un sistema poliatomico (utilizzo dell'opportuno operatore Hamiltoniano) e descrivono il comportamento degli elettroni condivisi fra i nuclei che formano una struttura molecolare.

Si può osservare che il comportamento degli elettroni nei gusci più interni, quelli più vicini ai nuclei è ancora ben descritto dagli orbitali atomici corrispondenti, mentre quelli più esterni (di valenza, messi in compartecipazione per formare il legame) sono descritti da funzioni d'onda che si estendono tra i due nuclei e prendono il nome di Orbitali Molecolari.

Gli orbitali molecolari possono essere quindi ottenuti secondo la Combinazione Lineare di Orbitali Atomici (LCAO) come la combinazione lineare di orbitali atomici che descrivono gli elettroni di valenza degli atomi separati.

SI afferma che il legame si forma dalla sovrapposizione degli orbitali atomici che descrivono il comportamento degli elettroni di valenza.

#### Legame covalente puro
Si forma tra due atomi dello stesso elemento, gli elettroni messi in compartecipazione sono mediamente alla stessa distanza fra i due nuclei, l'orbitale molecolare è praticamente simmetrico. **La molecola non presenta un dipolo permanente**.
![[Screenshot 2024-12-28 at 18.50.13.png]]
#### Legame covalente omeopolare
Si forma tra atomi differenti ma con differenza di elettronegatività inferiore a 0.4. Anche qui l'orbitale molecolare è praticamente simmetrico ed il momento dipolare è molto basso.

#### Legame covalente polare
Si forma tra atomi differenti con differenza di elettronegatività compresa tra 0.4 e 1.9.
L'orbitale molecolare non è simmetrico ma si addensa sull'atomo più elettronegativo, e la molecola può presentare un momento dipolare netto.

![[Screenshot 2024-12-28 at 18.50.27.png]]![[Screenshot 2024-12-28 at 18.50.42.png]]![[Screenshot 2024-12-28 at 18.51.08.png]]